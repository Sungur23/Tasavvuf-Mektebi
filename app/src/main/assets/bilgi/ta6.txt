⭐
Bir mürşid-i kamile intisab etmek isteyen kişinin bilmesi ve aradığı zatta görmesi gereken bazı vasıflar vardır. Aşağıda anlatılan özelliklere sahip olmayan kişinin ardından gidilmez ve rehberliği kabul edilmez:


1. Alâmetlerinin sonu yoktur. Fakat en önemlisi, zat-ı muhteremin her fiili, kavli ve ameli Resulullah sallallahu aleyhi ve sellem'in siyreti (hayatı) gibi olup, buna asla aykırı harekette bulunmaz ve kabul dahi etmez.
2. Huzuruna varıldığı zaman, bütün gam ve keder gider. İnsanın içinde bir ferahlık ve muhabbet uyanır.
3. Meclisinden ayrılmak istemezsin. Bir inci tanesi gibi söylediği her sözden, şevkin ve muhabbetin artar.
4. Ziyaretine gelen herkes, büyük veya küçük, genç veya ihtiyar, hatta devlet reisi bile olsa elini öpmeye mecbur ve hayır duasını niyaz ile mesrur olurlar.
5. Dünya, makam ve koltuk sevgisine iltifat etmezler.
6. Zincirleme olarak, Hz. Peygamber sallallahu aleyhi ve sellem'e dayanacak bir şekilde silsilesi belli olan basiretli bir zâta tabi olmuş ve zâhirî olarak mürşidliği tasdik edilmiş olmalıdır.
7. Mürşid insanlardan alan değil onlara sürekli olarak veren kişidir. 
"Sizden hiç bir ücret istemeyen kimselere uyun. Onlar hidayete ermiş kimselerdir."

