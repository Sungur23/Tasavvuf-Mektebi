<html><body> <p><font face="Times New Roman" size="4.0" color="red"><center><b>İhramlı Kişiye Haram Olan Şeyler</b></center></p>
</font><font face="Times New Roman" size="3.5">
<p>İhramlı kişiye on şey haramdır:</p>
<p><b>1-</b> Dikili elbise giymek. </p>
<p><b>2-</b> Erkeğin başını kapatması ve kadının da yüzünü kapatması. </p>
<p><b>3-</b> Saçları taramak. </p>
<p><b>4-</b> Saçları traş etmek. </p>
<p><b>5-</b> Tırnakları kesmek.</p>
<p><b>6-</b> Koku sürünmek. </p>
<p><b>7-</b> Av avlamak veya öldürmek. </p>
<p><b>8-</b> Nikah kıymak. </p>
<p><b>9-</b> Cinsi münasebette bulunmak. </p>
<p><b>10-</b> Şehvetle kadına dokunmak.</p>
<p>Bütün bunlarda fidye vardır. Yalnız nikah kıymakta fidye yoktur. Çünkü nikah sahih olamaz.</p>
<p>Bunlardan hiç birisi haccı ifsat etmez (bozmaz). Haccı ifsad eden tam cinsi münasebettir. Cinsel birleşme olmadıkça hac ifsad olmaz.</p>
<p>-İlk iki yasağa delil, İbni Ömer (r.a)&#39;dan şöyle rivayet edilmiştir: Bir adam Peygamber (s.a.v.)&#39;e sordu;Ya Resulallah! ihrama girmek isteyen bir kimse hangi elbiseyi giyer?Peygamber (s.a.v.): "Gömlekleri, sarıkları, donları, başa giyilenleri ve mestleri (ayakkabıları) giyemez. Ancak takunya bulamayan kimse ayakkabılarının üst kısmını keserek (takunya şekline getirerek) giyebilir." <b>[1] </b>buyurdu. Bu iki yasak sadece erkeklere mahsustur. Kadın her çeşit dikişli elbise giyer ve başını örter.-Ama bundan sonraki diğer maddeler hem kadın hem de erkekler için yasaktır.</p>
<p>-Saçları ve sakalları taramak sebebiyle kılların düşmesine yol açılırsa haramdır. Ancak kılların dökülmeyeceğinden eminse haram değil mekruhtur.</p>
<p>-Tırnakları kesmek de kıllar gibidir. Tek bir tırnak kesilirse yine haramdır. Ancak tırnak kırılır veya eziyet verirse kırık kısmını kesmekte bir sakınca yoktur.</p>
<p>-Koku sürenmek. Hac sırasında devesi onu sırtından atıp öldürdüğü adamın kıssasında, adam Hz. Peygamber&#39;e getirildiğinde peygamberimiz: "Onu yıkayın, kefenleyin; başını kapatmayın ve ona güzel koku da sürmeyin, çünkü o telbiye ile gönderilecektir." <b>[2] </b>buyurdu.</p>
<p>-Avlanmakla ilgili Yüce Allah şöyle buyurmaktadır: "Ey iman edenler ihramda iken avı öldürmeyin."( Maide: 5/95)</p>
<p>-Nikah akdetmek için Hz. Osman&#39;dan rivayete göre peygamberimiz (s.a.v.) şöyle buyurmuştur: "ihramlı iken bir kişi ne nikahlanabilir. Ne de başkasının nikahını kıyabilir." <b>[3]</b></p>
<p>İhramlı olan bir kişi nikah akdi yapar veya yaptırırsa geçersizdir.</p>
<p>-Cinsi münasebetle bulunmak: İhramda olan bir kişinin hangi şekilde olursa olsun cinsi münasebette bulunması haramdır. Yüce Allah Kur&#39;an-ı Kerim&#39;de şöyle buyurmuştur: "ihrama girerek haccı kendisine farz kılan kimse için kadına yaklaşmak, günah işlemek ve kavga etmek yoktur." (Bakara: 2/197)</p>
<p>-Şehvetle kadına dokunmak. Şehvetle kadına dokunmak ve öpmek ya da kucaklamak haramdır. İhramda iken şehevi duyguları tahrik edecek şekilde sözler sarfetmek de haramdır. Çünkü bunların hepsi yukarıdaki ayeti kerimede "Kadına yaklaşmak yoktur." emri ile yasaklanmıştır.</p>
<p>Yukarıdaki maddelerden sadece cinsi münasebet haccı ifsad eder. Nikah akdi sahih olmadığı için herhangi bir şey gerekmez. Diğer maddelerin ihlali fidye cezasını gerektirir.</p>
<p>Hz..Ömer, Hz. Ali ve Ebu Hureyre&#39;ye "Hacda ihramdayken hanımı ile cima eden kişinin durumu nasıldır?" diye sorulunca onlar da cevaben: "Haclarını tamamlarlar. Gelecek sene hem haccederek kaza ederler, hem de onların üzerine hedy vardır." <b>[4] </b>buyurdular.</p>
<p>Arafat&#39;ta Vakfe&#39;yi geçiren kişi umre ameliyle yetinir. Daha sonra hac-cıni başka bir sene kaza etmesi gerekir. Ayrıca Hedy Kurbanı vermesi de lazım gelir. Hac veya umrenin rükünlerinden birini terkeden onu yerine getirinceye dek ihramda kalması lazım gelir.</p>
<p>Hac&#39;da bir vacibi terkeden kişinin kurban kesmesi lazım gelir. Bir sünneti terkeden kişiye ise terkinden dolayı bir şey lazım gelmez.</p>
<p>Peygamberimiz (s.a.v.) : "Gece Arafat&#39;a yetişen hacca yetişmiştir. Geceleyin Arafat&#39;ı kaçıran da haccı kaçırmıştır ve o zaman hac cim umreye çevirsin. Gelecek sene de haccını kaza etmelidir." <b>[5] </b>buyurmuştur.</p>
<p>Haccın rükünlerinden birinin terkedilmesi: Hz.Ömer kurbanını keserken, Hebbar b. Esved gelerek: &#39;Ey mü&#39;minlerin emiri, biz sa&#39;yı yanlış yaptık. Bugün arefe günü olduğunu zannetmiştik, dedi. Hz.Ömer: "Mekke&#39;ye dönün ve Ka&#39;be&#39;yi tavaf edin. Safa ile Merve arasında sa&#39;y yapın. Beraberinizde getirdiyseniz, kurbanlarınızı kesin, sonra saçınızı kesin veya kısaltın, sonra memleketinize dönün. Gelecek sene tekrar hacca gelin ve kurban kesin. Kurban kesmeye gücü yetmeyen kişi üç gün hacda, yedi gün de evine döndükten sonra oruç tutsun." dedi.<b> [6] </b> </p>
<p>Haccın rükünlerinden birini terkeden kişi o rüknü yerine getirmeden ihramdan çıkmamalıdır. Çünkü mu&#39;teber bir hac bütün erkanların yapılmasıyla olur. Bu nedenle haccın bir rüknü terkedilmişse yerine getirilmelidir. Arafat vakfesi dışında diğer erkanların belli bir vakti yoktur. Bundan dolayı terkedilen rükün daha sonra yerine getirilebilir.</p>
<p>Haccın vaciplerinden birinin terkedilmesi: Haccın vaciplerinden birini terkedenin kurban kesmesi gerekir.. Hz. Peygamber (s.a.v.) şöyle buyurmuştur: "Haccın bir nüsukunu terkedenin bir kurban kesmesi gerekir." <b>[7]</b></p>



<p></font><font face="Times New Roman" size="2.5"><b>[1] </b>Buhari,I468 , Mulim. 1177</p>
<p><b>[2] </b>Buhari, 1742, Muslim. 1206</p>
<p><b>[3] </b>Muslim, 1409</p>
<p><b>[4] </b>El-Muvatta İmam Malık, 21 241</p>
<p><b>[5] </b>Dmekuııu, 2/24!</p>
<p><b>[6] </b>El-Muvatta İmam Malık. 1/383</p>
<p><b>[7] </b>El Mecmu 8106</p>
</font><font face="Times New Roman" size="3.5">
</body></html>