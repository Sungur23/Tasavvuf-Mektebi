<html><body> <p><font face="Times New Roman" size="4.0" color="red"><center><b>HUL</b></center></p>
</font><font face="Times New Roman" size="3.5">
<p>Hul&#39; belirli bir mal karşılığında caizdir.</p>
<p>Kadın bedeli verdikten sonra kendi nefsine malik olur. Yeni bir nikah yapmadan kocası onu tekrar yanına alamaz.</p>
<p>Hul&#39;u hayız ve tuhrda yapmak caizdir.</p>
<p>Hul&#39;a uğramış bir kadın için talaka gerek yoktur. </p>
<p>Hul&#39;, kocasına bir bedel vermek üzere kadının kesin bir şekilde ayrılma talebinde bulunmasıdır.</p>
<p>Kocaya belirli bir bedel vermek karşılığında karısının ayrılma talebi caizdir. Buna delil, yüce Allah&#39;ın şu sözüdür: </p>
<p><i>"Eğer (eşlerin) Allah&#39;ın sınırlarını koruyamayacaklarından korkarsanız o zaman kadının fidye vermesinde eşlerin ikisine de günah yoktur."</i> (Bakara: 2/229) Buhari&#39;nin rivayet ettiği bir hadiste şöyle denilmektedir:</p>
<p><i>"Ona bahçesini geri vermek ister misin"</i> dedi. Kadın, evet deyince Rasulullah (s.a.v.) adama şöyle dedi:</p>
<p><i>"Bahçeyi kabul et ve onu bir talakla boşa."</i> <b>[1] </b>(O bahçe daha öne kadına koca tarafından mehir olarak verilmişti.) Bu, İslam&#39;da vuku bulan ilk hul&#39;dur.</p>
<p>Hul, boşanmanın bir nev&#39;i olup beş rüknü vardır:</p>
<p>1- Bedeli veren: Bedeli veren yabancı biri de olsa farketmez. Bunun şartı, malda mutlak tasarruftur.</p>
<p>2- Zevce: Ric&#39;i talakla bile olsa kocanın mülkiyeti şarttır.</p>
<p>3- Bedel: Bedelde şart olan hul’ için verilmesi, belli olması, kocaya verilmesi ve teslim edilebilir olmasıdır. Şayet faydasız olan şeyler bedel gösterilerek hul’ yapılmışsa, fasid olup burada hul&#39; sahih olmaz.</p>
<p>Hul’ meçhul bir şey üzere yapılmışsa; mesela, iki elbiseden biri üzere yapılmışsa, mehr-i misl ile bain talakla ayrılmış olur.</p>
<p>4) Koca: Şartı, köle yahut sefih bile olsa kendisinden talakın sahih olduğu biri olmalıdır.</p>
<p>5) Siga: Siga&#39;da şart, alış-verişte geçen şartın aynısıdır. Ancak burada, az sözün araya karışması zarar vermez.</p>
<p>Siga, kinaye bile olsa boşamayı ifade eclen her sözdür. Hul&#39; lafzı, sarih boşama lafızlarındandır. Ancak onunla birlikte bir bedel zikredilir.</p>
<p>Kadın "Şu kadar para karşılığında&#39; yahut "Zimmetinde olan alacağım karşılığında hul&#39; yap" veya "Beni boşa" veya "Beni kurtar" der.</p>
<p>Koca da "Seni hul&#39; ettim," yahut "Boşadım" veya benzeri bir söz söyler. Hul&#39;un bütün şartlarına haiz fakat, üç talakı tamamlamayan hul’da kadın kendi durumu hakkında tam yetki sahibidir. İddeti içerisinde bile olsa erkek ne onu boşayabilir ve ne de ric&#39;at ederek onu zevceliğe alabilir. Kadının üzerindeki ric&#39;al hakkı yoktur. Şayet kadın (Senden olan alacağımdan dolayı) "Seni affettim" veya "Allah seni affetsin" der ve erkek de:</p>
<p>"Affetmen sahih ise, sen boşsun" derse, kadın da reşide, malı ve dini hususunda saliha olmakla ve afvetme şartlarına haiz olmakla afvetmesi sahih olup, her ikisi (alacak) miktarını biliyor ve o (alacağa) zekat düşmüyorsa bir ric&#39;i talak vaki&#39; olur. Çünkü erkek boşamayı afvetmesinin sıhhatına talik etmiştir, afvetmesine değil. Çünkü kadın, önceden onu af-vetmiştir. Ama kadının afvetmesi sahih değilse, talak vaki&#39; olmaz.</p>
<p>Şayed erkek kadına: "Alacağından veya sadakından beni afvedersen. boşsun&#39; der ve kadın alacağının yahud sadakının miktarını bilmediği halde "Seni afvettim" diyecek olursa, boşanmış olmaz. Çünkü afvetmesi sahih değildir. Erkeğin, boşanmayı kendisine talik ettiği şey mevcut değildir. Yine kadın reşide değilse yahud afvetmeye söz konusu olan malda zekat varsa, boşama yine de vaki olmaz.</p>
<p>Faide: Birisi, bir eve girmeyeceğine dair üç talak ile yemin eder, sonra o eve girme ihtiyacını duyar ve kendisine: "Zevcene hul&#39; ver" denir, kendisi de: "Ona hul&#39; versem üç talakla benden boş olsun" der ve sonra da ona hul’ verirse, sadece bir talak vaki" olur. Üç talakla boşanmış olmaz. Çünkü hul&#39; ile ondan ayrılmıştır. Ama üç&#39;talakla hul&#39;u hususunda vekil ta&#39;yin edecek olursa, üç talak vaki&#39; olur. Çünkü vekil ta&#39;yin etmeyeceğine dair yemin etmiş olursa ve hul&#39;un meydana gelişinden önce vekil ta&#39;yin etmiştir. <b>[2]</b></p>


<p></font><font face="Times New Roman" size="2.5"><b>[1] </b>Buhari, 4971.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 455-456.</p>

</body></html>