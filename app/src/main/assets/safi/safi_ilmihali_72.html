<html><body> <p><font face="Times New Roman" size="3.0"> </p>
<p></font><font face="Times New Roman" size="4.0" color="red"><center><b>B) Farz Namazlara Tabi Gayri Müekked Sünnetler</b></center></p>

<p></font><font face="Times New Roman" size="3.5">Gayri müekked on iki rekattır.</p>
<p><b>a)</b> Öğle namazının farzından önce ve sonra ikişer rek&#39;at. Cuma namazı da öğle namazı gibidir.</p>
<p><b>b)</b> İkindi namazının farzından önce dört rek&#39;at.</p>
<p><b>c)</b> Akşam namazının farzından önce hafif iki rek&#39;at. (Camii&#39;de ise eğer vakit varsa),</p>
<p><b>d)</b> Yatsı namazının farzından önce iki rek&#39;at. (Camii&#39;de ise eğer vakit varsa) Bu sünnetler hakkında bilgi ve deliller belirtildi.</p>
<p>Yukarıdan da anlaşılacağı üzere öğle ve cuma farzlarından önce ve sonra ikisi gayr-i müekkede olmak üzere dörder rek&#39;al, namaz kılmak sünnettir. İki rek&#39;atta bir selam vermek daha faziletli olmakla beraber dört rek&#39;atta selam vermek de caizdir.</p>
<p>Farzlara bağlı sünnete niyet edilirken hangi namazın ilk veya son sünneti olduğunu belirtmek gerekir. Mesela "Öğle namazınm farzından önceki iki rek&#39;at sünnetini eda etmeye niyet ettim." diye niyet edilir. Diğerleri de buna göre yapılır.</p>
<p>Sünnetlerde de farzlarda olduğu gibi ihram tekbirinden sonra Eûzu Besmele çekilip, Fatiha okunduktan sonra bir sûre veya bir miktar ayet okunabilir. Rüku ve secdelerden sonra ikinci rek&#39;ata kalkıldığında Eûzu Besmele çekilip yine Fatiha&#39;dan sonra zammı sure okunması sünnettir. Rüku ve secdelerden sonra oturulup teşehhüd okunur. Peygamberimiz (s.a.v.)&#39;e salaval getirilir.</p>
<p>Eğer dört rek&#39;ata niyet edilmiş ise (farz ve sünnet) "Allahumme salli ala seyyidina Muhammedin" denildikten sonra tekbir alınarak üçüncü rek&#39;ata kalkılır. Kalkarken elleri kulaklara kadar kaldırmak da sünnettir. Üçüncü ve dördüncü rek&#39;atta Eûzu Besmele çekilip Fatiha okunur. Fakat sure veya ayet okunmaz. Şayet iki rek&#39;atta niyet edilmiş ise teşehhüdden sonra Allahume salli ve barik duaları okunduktan sonra selam verilir.</p>


</body></html>