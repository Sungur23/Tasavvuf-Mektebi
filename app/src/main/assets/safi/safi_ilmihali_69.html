<html><body> <p><font face="Times New Roman" size="4.0" color="red"><center><b>Müekked Olan Nafileler</b></center></p>
</font><font face="Times New Roman" size="3.5">
<p>Nafile olarak kılınan namazların 3 tanesi müekkededir.Bunlar da: Teheccüt namazı, Kuşluk namazı ve Teravih namazlarıdır.</p>
<p>Bunlara müekked denilmesinin sebebi, farz namazlara tabi olan, nafile namazlardan sonra sünnet olan namazlar oldukları içindir.</p>
<p><b> </b></p>
<p></font><font face="Times New Roman" size="4.0" color="red"><center><b>1- Teheccüt Namazı:</b></center></p>
</font><font face="Times New Roman" size="3.5">
<p>Bir diğer adıyla gece namazıdır. Gece vakti süresince kılınır. En efdal vakti gecenin üçte ikisi çıktıktan sonra kılmaktır.</p>
<p>Teheccüt, uykuyu terketmek manasına gelir. Bu nedenle uykudan kalktıktan sonra kılınan namaz anlamına gelen teheccüt, ismini buradan almaktadır.</p>
<p>Bunun vakti uykudan kalktıktan sonra başlar fecrin doğuşuna kadar devam eder. Rekat sayısında herhangi bir sınır yoktur. Az veya çok istenildiği kadar kılınabilir.</p>
<p>Teheccüt namazının delili şu ayet-i kerimedir:</p>
<p>"Gecenin bir kısmında kalk ve sana mahsus bir fazlalık olmak üzere onunla (Kuran la) namaz kıl. Rabbinin seni övgüye değer bir makama çıkarması umulur." (İsra: 17/79)</p>
<p>Ebu Hureyre&#39;den rivayete göre Peygamberimiz (s.a.v.)&#39;e:</p>
<p>-Farz namazlardan sonra hangi namaz faziletlidir ve Ramazan ayından sonra hangi oruç faziletlidir? diye soruldu.Rasulullah (s.a.v.):</p>
<p>"Farz yazılmış namazdan sonra en faziletli namaz gece ortasında kılınan namazdır. Ramazan ayından sonra en faziletli Oruç ise, Allah ayı olan Muharrem orucudur." <b>[1] </b>buyurdu.</p>
<p><b> </b></p>
<p></font><font face="Times New Roman" size="4.0" color="red"><center><b>2- KuşIuk Namazı:</b></center></p>
</font><font face="Times New Roman" size="3.5">
<p>Bunun da diğer adı Dûha namazıdır. Sabah namazından sonra güneş bir mızrak yükseldikten sonra başlar, süresi Güneş&#39;in tepe noktasına gelmesine kadar devam eder. En azı iki, en çoğu da sekiz rekattır.</p>
<p>Bunun delili Peygamberimiz (s.a.v.)&#39;in şu hadisi şerifidir:</p>
<p>Ebu Hureyre (r.a) rivayet eder: "Kalbim dostum bana üç şey tavsiye etti. Bunları yaşadığım müddetçe asla terketmem. Bunlar, her aydan üç gün oruç, Duha namazı ve Vitir namazı."<b> [2] </b> </p>
<p>Ümmü Hani şöyle rivayet eder:</p>
<p>"Mekke&#39;nin fethi senesi Hz. Peygamber Mekke&#39;nin en yüksek yerinde bulunuyordu, yıkanmak için kalktı. Hz. Fatıma da ona bir perde gerdi. Sonra Hz. Peygamber elbisesini aldı ve ona sarıldı sonra kuşluk namazını sekiz rekat olarak kıldı." <b>[3]</b></p>

<p></font><font face="Times New Roman" size="4.0" color="red"><center><b>3- Teravih Namazı:</b></center></p>
</font><font face="Times New Roman" size="3.5">
<p>Teravih namazı Ramazan ayında yatsı namazından sonra kılınır, yirmi rekattır. İleride açıklanacaktır.</p>
<p>Teravih namazının delili için Hz. Aişe (r. anha) şöyle demiştir:</p>
<p>Bir gece Rasulullah (s.a.v.), mescidde namaz kıldı. Bazı insanlar da peygamberin namazına uyup namaz kıldılar. Sonra ertesi gecede böyle cemaatle namaz kıldılar. Halk çoğaldı. Üçüncü yahut dördüncü gece halk yine toplandı. Fakat Rasulullah o gece onların yanına (namaz kılmağa) çıkmadı. Sabahleyin çıkıp namazdan sonra: "(Ey nas!) sizin cemaatle Ramazan namazı kılmağa olan şiddetli arzunuzu gördüm. Benim için de namaza çıkmağa hiç bir engel yoktu. Yalnız üzerinize farz kılınmasından endişe ettim." <b>[4] </b>buyurdu.</p>
<p>Diğer bir hadiste şöyle rivayet edilmiştir:</p>
<p>Hz. Ömer döneminde insanlar Ramazan ayında yirmi rekat teravih namazını kılardı. <b>[5]</b></p>
<p>Şafii mezhebinde hangi sünnet olursa olsun, kılınırken iki rekatta bir selam verilmesi daha da sevaptır.</p>
<p>Yukarıda açıkladığımız 5 vaktin farz olan namazlarının rekat sayıları şunlardır:</p>
<p>Sabah namazı:2 rekattır. Öğlen namazı: 4 rekattır. İkindi namazı: 4 rekatır. Akşam namazı 3 rekatır. Yatsı namazı: 4 rekattır.</p>
<p>Ayrıca cuma günleri öğlen namazı yerine iki rekat cuma namazı da farzdır. İleride açıklanacaktır.</p>


<p></font><font face="Times New Roman" size="2.5"><b>[1] </b>Muslım, 1163.</p>
<p><b>[2] </b>Musfım,722.</p>
<p><b>[3] </b>Buhan,350, Muslini, 336.</p>
<p><b>[4] </b>Mıı\lnn,76l </p>
<p><b>[5] </b>Be\hakı,2/996</p>

</body></html>