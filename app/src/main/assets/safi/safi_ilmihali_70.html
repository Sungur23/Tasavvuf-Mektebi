<html><body> <p><font face="Times New Roman" size="4.0" color="red"><center><b>Nafile (Sünnet) Namazların Çeşitleri</b></center></p>

<p></font><font face="Times New Roman" size="3.5">Farz namazlar dışında ve terkedilmesi caiz olmakla beraber kılınması tercih edilip fazilet ve sevaba sebep olan namazlara nafile namazlar denir. Bu çeşil namazlara tatavvu, mendup, sünnet ve müste-hap namazlar da denir.</p>
<p>Nafile namazlar, farz namazlarda meydana gelen eksikliği ve kusuru gidermek ve terkedilen farz namazlar yerine hesap edilmek üzere meşru kılınmıştır. Kul kendisine düşen görevi kusursuz ve eksiksiz yaptığı takdirde onun farz ve nafile namazları tam olarak Allah katında değerlendirilir. Şayet farzlarında kusur ve eksiklik gibi durumlar varsa, nafileleriyle onarılarak yerine sayılır.</p>
<p>Zimmetinde farz namaz borcu olup bunu ödemeden ölen kimsenin kılmış olduğu nafile namazlar varsa, her yetmiş rek&#39;at nafile bir rek&#39;at farz yerine hesap edilerek borcundan düşülür.</p>
<p>Nafile namazların çeşitleri şunlardır:</p>
<p>Nafile namazlar önce kendi aralarında ikiye ayrılır. Bunlar;</p>
<p><b>A)</b> Farz namazlara tabi olan nafileler. Bunlara revatib de denir.</p>
<p><b>B)</b> Farz namazlara tabi olmayan nafileler.</p>
<p>Şimdi bunları biraz açıklayalım:</p>
<p>Farz namazlara tabi olan nafileler de müekkede ve gayri müekkede olarak kendi aralarında ikiye ayrılır:</p>
<p><b>a)</b> Müekkede olan Revatib: Peygamberimiz (s.a.v.)&#39;in genellikle kıldığı ve nadiren terkettiği sünnetlerdir.</p>
<p><b>b)</b> Gayr-i Müekkede olan Revatib: Peygamberimiz (s.a.v.)&#39;in bazan kılıp bazan kılmadığı sünnetlerdir. Bunları açıklayalım:</p>

</body></html>