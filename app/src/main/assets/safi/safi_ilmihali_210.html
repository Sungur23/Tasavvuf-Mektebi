<html><body> <p><font face="Times New Roman" size="4.0" color="red"><center><b>Nikah Ve Onunla İlgili Hükümler</b></center></p>
<p></font><font face="Times New Roman" size="4.0" color="red"><center> </center></p>
<p></font><font face="Times New Roman" size="3.5">Nikah, ihtiyacı olan kimseler için sünnettir.</p>
<p>Hür bir erkeğin dört tane hür kadına kadar bir nikah altında bulundurması caizdir.</p>
<p>Köle olan bir kişi bir arada ancak iki kadını kendi nikahı altında bulundurabilir.</p>
<p>Hür kişi bir cariyeyi ancak iki şartla nikahı altına alabilir:</p>
<p><b>1.</b> Hür bir kadının mehrini verebilecek güçte olmaması.</p>
<p><b>2.</b> Harama girme korkusunun bulunması.</p>
<p>Evlilik, Cenab-ı Allah&#39;ın bütün yaratılmışlarını içine alacak şekilde genel bir nizam olup insanlar, bitkiler ve hayvanlar alemi de bunun içindedir.</p>
<p>İnsanlar, bitkiler ve hayvanların devamının sağlanması için üreme durumunda olmaları gerekir. Yarattığı kainatın herşeyinden haberi olan yüce Allah bu üreme için de bazı sınırlamaları getirmiştir. Çünkü insanoğlu akıl dediğimiz müsbet bir olgu ve insani diyebileceğimiz müsbetlerle donatılmıştır.</p>
<p>Bir erkek, gerek görürse dört tane kadına kadar bir arada bulundurma yoluyla evlenebilir. Yüce Allah şöyle buyurmuştur:</p>
<p><i>"Beğendiğiniz kadınlardan iki üç ve dörde kadar evlenebilirsiniz, haksızlık yapmaktan korkar sanız bir tane alın."</i> (Nisa: 4/3)</p>
<p>Ayeti Kerime&#39;nin açık hükmünden de anlaşılacağı gibi adalet ve hakkı koruyabilme imkanı olursa ancak evlenilecek kadın sayısı dörde kadar çıkabilir. Fakat gerekli hakları verilemez ve adaletle onlara muamele yapılamazsa en uygunu bir tanedir..</p>
<p>Cariyelerle de ancak evlenmeye gücü yetmeyenler ve harama girme korkusu olan evlenebilir. Çünkü evliliğin sıhhati ancak bu şekilde gerçekleşebilir.</p>
<p>Delili. Yüce Allah Kuran-ı Kerim&#39;de şöyle buyurur:</p>
<p><i>"İçinizden imanlı hür kadınlarla evlenmeye gücü yetmeyen kimse elleriniz altında bulanan imanlı genç kızlarınız (sayılan) cariyelerinizden alsın (onlarla evlensin). Bu (cariyelerle evlenmeniz izni) içinizde günaha düşmekten korkanlar içindir."</i> (Nisa: 4/25) </p>
<p>Evlenmek, peygamberimizin ve diğer peygamberlerin sünnetidir. Ebu Eyüp el Ensari (r.a) peygamberimizin şöyle buyurduğunu rivayet eder:</p>
<p><i>"Dört şey peygamberlerin sünnetlerindendir: Haya, güzel koku, misvak ve evlenmek"</i> <b>[1]</b> Başka bir hadislerinde peygamberimiz (s.a.v) şöyle buyurmuştur: </p>
<p><i>"Ey gençler topluluğu sizden evlenmeye gücü yeten evlensin. Zira evlenmek gözleri haramdan daha çok korur, iffetsizlikten daha da çok muhafaza eder. Evlenmeye gücü yetmeyen oruç tutsun, çünkü oruç şehvet kırıcıdır."</i> <b>[2]</b></p>
<p>Ebu Hureyre (r.a)&#39;dan rivayete göre Peygamberimiz (s.a.v) şöyle buyurmuştur: </p>
<p><i>"Dinini ve ahlakını beğendiğiniz bir kişi, sizin ailenizden (uygun) bir kadına talip olursa onları evlendirin. Şayet öyle yapmazsanız: yeryüzünde fitne ve fesad olur."</i> <b>[3]</b></p>
</font><font face="Times New Roman" size="3.0">

<p></font><font face="Times New Roman" size="2.5"><b>[1] </b>Tirmizi, 1080.</p>
<p><b>[2] </b>Buhari, 4779; Müslim, 1400.</p>
<p><b>[3] </b>Tirmizi, 10.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 425-426.</p>

</body></html>