<html><body> <p><font face="Times New Roman" size="4.5" color="red"><center><b>İMAN</b></center></p>

<p></font><font face="Times New Roman" size="4.5" color="red"><center><i><b>1) İMAN (KAVRAM OLARAK)</b></i></center></p>
<p></font><font face="Times New Roman" size="4.0" color="red"></p>
<p><b>A. Manası</b></p>

<p></font><font face="Times New Roman" size="3.5">Lügat manası, inanmak tasdik etmek demektir.</p>
<p>Istılahtaki (dindeki) manası, Peygamber Efendimiz (s.a.v.)&#39;in Allah&#39;tan getirdiği her şeyi kalbi ile (doğrudur diye) tasdik etmek ve bu inancını dili ile de ikrar etmektir. İman konusunda &#39;kalp ile tasdik&#39; en ön planda yer alır.<b>[1] </b></p>

<p></font><font face="Times New Roman" size="4.0" color="red"><center><b>B. İman Konusunda Bazı Önemli Hususlar</b></center></p>

<p></font><font face="Times New Roman" size="3.5"><b>1-</b> İman konusunda her türlü şüpheden uzak durmak gerekir.</p>
<p>Mesela, acaba ahiret bir gerçek midir yoksa değil midir? Hz. Muhammed (s.a.v.) gerçekten bir Peygamber midir? gibi asılsız şüpheler imanı sekteye uğratır, imanın gitmesine sebep olur.</p>
<p><b>2-</b> İman bir bütündür.Bu bütünlük daima korunmalıdır. İnanılması gereken ve emredilenlerin hepsine birden inanmak gerekir.</p>
<p>Mesela, bütün peygamberleri kabul edip, "Musa Peygamber diye biri yoktur" demek, veya bütün melekleri kabul ettiği halde "Azrail diye bir melek yoktur, varlığını kabul etmiyorum" demek yine imanın gitmesine sebep olur.</p>
<p><b>3-</b> Muteber olan iman gayba olan imandır.</p>
<p>Yani bir insan kendi gözüyle gördüğü, kendi kulağıyla dinlediği için değil Allah ve Resulü tarafından haber verildiği için gözüyle gördüğüne inandığından daha kesin bir inançla inanmalıdır. Çünkü göz yanılabilir, kulak yanlış duyabilir. Ama Allah ve O&#39;nun Resulü yanlış haber vermez. <b>[2]</b></p>

<p></font><font face="Times New Roman" size="2.5"><b>[1]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 36.</p>
<p><b>[2]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 36.</p>

</body></html>