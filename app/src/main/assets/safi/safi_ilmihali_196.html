<html><body> <p><font face="Times New Roman" size="4.0" color="red"><center><b>İrsin Sebepleri</b></center></p>
</font><font face="Times New Roman" size="3.5">
<p>İrsin sebepleri dörttür:</p>
<p><b>1)</b> Nikah: Zifaf (gerdeğe girme) veya halvet olmasa bile, sahih nikah akdiyle eşler birbirine mirasçı olurlar. Aynı şekilde, dört mezhebin ittifakıyla ric&#39;î talaktan dolayı iddet bekleyen kadın ve kocası birbirlerine varis olurlar. Bu rıc&#39;î talâkın kocanın sıhhat yahut hastalık hallerinden vuku bulması arasında fark yoktur.</p>
<p>Şurası var ki: Hanefilere göre iddeli bitmedikçe, Hanbeliler&#39;e göre başka kocaya varmadıkça, Malikilere göre de iddeti bitse ve kocaya varsa bile kocasının hastalık halinde bâin talâkla boşamış olduğu kadın mirasçı olur. Şafiilerde ise, bu üç mezhebin hilâfına olarak Bâin talâkla boşanan varis olamaz.</p>
<p><b>2)</b> Vela (Vela-ı îtk): Bu da âzâd eden efendi ile âzâd olan köle arasındaki irtibattır. Velânın irse sebep olmasının sebebi; efendinin kölesine yaptığı iyiliktir. Dolayısıyla mu&#39;tik (âzâd eden) asabesi âzâdlıya ve nesebinden olanlara vâris olur. Bunun aksi (âzâdlının efendiye vâris olması) yoktur.</p>
<p><b>3)</b> Neseb (Akrabalık): Babalık, oğulluk ve bunlardan birinin neslinden olanlar gibi. Bu sebeplerle akrabalar mirasçı olur. Bunlar da usul (baba ve daha üst nesil), füru’ (çocuklar ve daha alt nesil) erkek kardeşler ve bu kardeşlerin oğullarıdır.</p>
<p><b>4)</b> İslam: Bu sebepten dolayı hazine hak sahibine hakkını vermek suretiyle müslümanlar için diğer maslahat konularında muntazam bir çalışmada bulunan Beytü&#39;1-Mal, mirasçı olur. Ama Beytü&#39;l-Mal&#39;da böyle bir intizam yoksa, o zaman Beytü&#39;1-Mal de mirasçı olamaz. <b>[1]</b></p>

<p></font><font face="Times New Roman" size="4.0" color="red"><center><b>İrsin Engelleri</b></center></p>
<p></font><font face="Times New Roman" size="4.0" color="red"><center> </center></p>
<p></font><font face="Times New Roman" size="3.5">İrsin engelleri altı tanedir.</p>
<p><b>1)</b> Kölelik: Hürriyet eksikliğinden dolayı köle varis olamadığı gibi kimse de ona varis olamaz. Çünkü o, seyyidinin mahiyetindedir.</p>
<p><b>2)</b> Katl: Haklı bir sebeble de olsa murisini öldüren katil vâris olamaz.</p>
<p><b>3)</b> İhtilaf-ı Din: Müslüman ile kâfir arasında veraset cereyan etmez. Çünkü dinleri birbirine uymuyor.</p>
<p><b>4)</b> İrtidât: Allah korusun mürted (dinden dönen) ne mirasçı olur ne de kendisine varis olunur.</p>
<p><b>5)</b> Devr-i Hükmi: Bir şahsın vâris olmasından dolayı, başka bir şahsın vâris olmamasıdır. Şöyle ki: Malın tümüne vâris olan bir erkek kardeş, ölünün bir oğlunun olduğunu ikrar etse, oğlun nesebi sabit olur ama, mirasçı olamaz. Çünkü mirasçı olursa vâris olan erkek kardeşi hacbetmiş olur.</p>
<p>Nesebe bağlı olan kimsenin varis olması şart olduğundan, oğlun görünürde varis olması sahih değildir. Dolayısıyla nesebi de sabit ve kendisi varis olmaz. Oğlun varis olması kardeşin bazı sebeplerle verasetten ıskatını gerektirir. Halbuki o zamana kadar kardeşi ona yakın biliniyordu. Oğlu kimse tarafından bilinmiyordu. Bu nedenle oğulun varis olmaması zahiren açıktır.</p>
<p>Hakikatte erkek kardeşe vacip olan şudur ki ikrarında doğruysa terikeyi oğula teslim elsin. Terikeden bir şey alması ona haramdır.</p>
<p><b>6)</b> Zimmi ve harbi (müslümanlarla savaş halinde olan kimse) olmak sebebiyle küfrün aslında ihtilaf: Dârü-1-Harb&#39;e yerleşmedikçe zimmi ile harbi arasında veraset cereyan etmez. <b>[2]</b></p>



<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 382-383.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 383.</p>

</body></html>