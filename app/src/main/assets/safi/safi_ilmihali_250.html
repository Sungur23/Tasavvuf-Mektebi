<html><body> <p><font face="Times New Roman" size="4.0" color="red"><center><b>AKİKA</b></center></p>
</font><font face="Times New Roman" size="3.5">
<p>Akika sünnettir. Yeni doğan çocuğun yedinci gününde kesilir. Erkek çocuk için iki, kız çocuk için bir koyun akika olarak kurban edilir. Akikanın eti fakir ve miskinlere yedirilir.</p>
<p>Akika, yeni doğan çocuğun yedinci gününde kesilen kurbandır.</p>
<p>Çocuk doğduğu günde akika kesilemezse, buluğ çağına erinceye kadar bu sünnet eda edilebilir. Akika kesilmeden önce çocuk vefat ederse yine de o çocuk için Akika kesilmesi sünnettir.</p>
<p>Kurbanda bulunması lazım gelen özelliklerin akikada da bulunması gerekir.</p>
<p>Akika kurbanının dağıtılması ve fakirlere verilmesi gerekir.</p>
<p>Akika nezredilmişse, nezredilen kurban gibi olup, sahibi ondan yiyemez.</p>
<p>Kılları, eti ve derisi aynen kurban gibi satılmaz. Yalnız etinden bir kısmının çiğ olarak dağıtılması vacip değildir.Yalnız vakit için belli bir şart yoktur. Dilediği zaman Akika kurbanı kesilir.</p>
<p>Kurban etinin pişirilmeden çiğ olarak verilmesi, akika kurbanı ise pişirildikten sonra dağıtılırsa daha efdaldir.</p>
<p>Doğumun yedinci gününde çocuğa güzel isim vermek, aynı günde akikasını kesmek, sonra saçını tıraş edip, ağırlığı kadar, altın, altına güç yetirilmezse gümüş sadaka olarak vermek, sağ kulağına ezan, sol kulağına da kamet getirmek sünnettir.</p>
<p>Akika kurbanının hükmü sünnet-i müekkededir.</p>
<p>Peygamberimiz (s.a.v.) ve sahabe-i kiram çocuk ve torunları için akika kurbanı kesmişlerdir.</p>
<p>Hadisi şeriflerinde peygamberimiz (s.a.v.) </p>
<p><i>"Yeni doğan çocuğa akika kesilir"</i> <b>[1] </b> diye buyurmuştur.</p>
<p>Vakti, çocuğun dünyaya geldiği andan itibaren başlar, ergenlik çağına gelinceye kadar biter. Akika kurbanını, velisi keser. Bu süre içinde velisi kesmezse ergenlik çağından sonra herkes kendi akikasını kesebilir. Bu, süre ölünceye kadar devam eder.</p>
<p>Akika kurbanının doğumun yedinci gününde kesilmesi daha faziletlidir. Nitekim peygamberimiz (s.a.v.) şöyle buyurmuştur:</p>
<p><i>"Her yeni doğan çocuk, akikası kesilene kadar rehindir. Akikası doğumunun yedinci gününde kesilir, kendisine isim verilir ve tıraş edilir"</i> <b>[2]</b></p>
<p>Kesilen saçın ağırlığı kadar altın, gümüş ya da para sadaka olarak verilmesi sünnettir.</p>
<p>Bütün bu sünnetlerde kız ile erkek çocuğun arasında hiç bir fark yoktur. Yalnız erkek çocuk için iki akika kurbanı kesmek daha faziletlidir.</p>
<p>Peygamberimiz (s.a.v.), Hasan ile Hüseyin&#39;in her biri için birer akika kurbanı kesmişlerdir.</p>
<p>Akikanın meşru oluşunda pek çok güzel sırlar ve yararlar mevcuttur.</p>
<p>Şöyle ki Allah&#39;ın nimetine karşı şükür göstermek, çocuğun iyi gelişmesini sağlamak, akraba, dost ve fakirlerin gönüllerini hoş etmek gibi bir çok hikmetleri vardır.</p>
<p>Akikanın şartları:</p>
<p>Kurban olarak kesilebilen hayvanlarda aranan şartlar, akika kurbanının sahih olabilmesi için de gereklidir. Ancak aralarında aşağıdaki farklar mevcuttur ve bu farklar akika kurbanı için sünnettir.</p>
<p><b>1-</b> Akika eti pişirildikten sonra dağıtılması ve bir miktar tatlı ile birlikte fakirlere ikram edilmesi sünnettir. Bu tatlı çocuğun ahlakının tatlı olması ümidiyle verilir.</p>
<p><b>2-</b> İmkan dahilinde akika kurbanın kemikleri kırılmadan birbirlerinin mafsallarından ayrılması sünnettir. Bu da çocuğun sağlık ve selametini ummak sebebiyledir.</p>
<p><b>3-</b> Akikanın sağ budunun sağlam ve çiğ olarak çocuğun doğumunu yaptıran ebesine verilmesi sünnettir. Çünkü Fatıma (r.a), Peygamberimiz (s.a.v.)&#39;nin emri üzerine böyle yapmıştır. Bu da çocuğun büyüyüp yürümesi için bir uğur anlamını teşkil etmektedir.</p>
<p>İşte bunlar akika kurbanı ile ilgili birer sünnettir. Fakat kurbanda bu tür sünnetler aranmamaktadır.</p>
<p>Çocuk dünyaya gelirken sağ kulağına ezan, sol kulağına da kamet getirmek sünnettir. Bu da çocuğun ilk duyduğu şey tevhid sesi olması içindir.</p>

<p></font><font face="Times New Roman" size="2.5"><b>[1] </b>Buhari, 5154</p>
<p><b>[2] </b>Ebu Davud, 1522</p>

</body></html>