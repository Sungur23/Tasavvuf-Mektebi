<html><body> <p><font face="Times New Roman" size="4.0" color="red"><center><b>NAFAKA</b></center></p>
</font><font face="Times New Roman" size="3.5">
<p>Akrabalardan olan baba ve dedelerin nafakası baba ve oğullara aittir. Ana-babaya iki şartla nafaka vacip olur:</p>
<p><b>1.</b> Fakirlikle birlikte sürekli hastalık.</p>
<p><b>2.</b> Fakirlikle birlikte delilik.</p>
<p>Çocuklara üç şartla nafaka vacip olur:</p>
<p><b>1.</b> Fakirlikle birlikle küçüklük.</p>
<p><b>2.</b> Fakirlikle birlikte sürekli hastalık.</p>
<p><b>3.</b> Fakirlikle birlikte delilik.</p>
<p>Köle, cariye ve hayvanların nafakası da vaciptir. Yapamayacağı işten yükümlü değildirler.</p>
<p>Nafakası vacip olanlar şunlardır: Ana-babalar, öz çocuklar, karı, köle ve hayvanlardır. </p>
<p>-Anne-babanın nafakası yukarıda açıklandığı gibi fakir ve muhtaç oldukları takdirde oğluna aittir.</p>
<p>Burda şu hususu belirtelim: Ana-babanın oğullarının mallarından al maları, oğulların izni olsun olmasın caizdir.</p>
<p>Hz. Aişe (r.anha) peygamberimizden şöyle rivayet eder:</p>
<p><i>" Kişinin yediklerinin en temizi, kendi kazancından ve oğlunun kazancından yediğidir."</i> <b>[1]</b></p>
<p>-Ana-babanın ihtiyaçları oldukları takdirde israf ve savurganlık yapmamak şartıyla oğullarının mallarından yukarıda temas etliğimiz gibi yararlanmaları caizdir.</p>
<p>Bir adam, &#39;Ey Allah&#39;ın Resulü! benim malım ve çocuklarım var. Babam malımı yok etmek (almak) istiyor, dedi.</p>
<p>Allah Resalu (s.a.v.) şöyle buyurdu: </p>
<p><i>"Sen ve malın babanındır."</i></p>
<p>Burdaki &#39;babanındır&#39; lafzı, elbetteki ki temlik için değil, mubah olduğunu belirtmek için. Yoksa mal çocuğundur. Zekatı o verir. Malı miras bırakan da odur.</p>
<p>Ana baba için çocukları üzerinde nafaka şu şartlarla vacip olur:</p>
<p><b>a)</b>  Ana baba fakir olmalıdır.</p>
<p><b>b)</b> Çocuğunun eli varlıklı olmalıdır.</p>
<p><b>c)</b>  Çocuğun yanında onun, kendisinin, karısının ve çocuklarının bir gün ve bir gece yiyecek ihtiyaçlarından fazla bir şeyin bulunmasıdır. <b>[2]</b></p>
<p>Kişi köle ile cariyesine memlekette çoğunlukla geçerli olan yiyecek ve giyeceklerden yedirip giydirmesi vaciptir.</p>
<p>-Hayvanların nafakasını temin etmek gücünden fazla iş yüklememek vaciptir. Köle ve cariyelere de fazla ve gücünden ziyade iş yaptırmamak vaciptir. Köle ve hayvanların nafakası için Hazreti Peygamber (s.a.v.) şöyle buyurmuştur: </p>
<p><i>"Kölelerin yiyecek ve giyecekleri verilmelidir. Onlara kaldırabilecekleri kadar yük yüklenmelidir."</i>  <b>[3]</b></p>
<p>Ebe Zerr (r.a.)&#39;dan rivayetle Peygamber (s.a.v.) şöyle buyurmuştur:</p>
<p><i>"Hizmetçileriniz sizin kardeşlerinizdir. Kimin eli altında hizmetçisi (kölesi) varsa yediği yemekten ona yedirsin ve giydiği elbiseden ona giydirsin. Onları zorda bırakacak bir yük de yüklemesin."</i> <b>[4]</b></p>
<p>Ebu Hureyre (r.a.)&#39;dan rivayet edildiğine göre Peygamberimiz (s.a.v.) şöyle buyurmuştur. </p>
<p><i>"Bir kadın kendine ait olan bir kediden dolayı cehenneme girmiştir. Kadın onu bağladı da ne yiyeceğini verdi ne de yerin haşerelerinden tutup yemesi için salıverdi, nihayet kedi açlıktan öldü."</i> <b>[5]</b></p>

<p></font><font face="Times New Roman" size="4.0" color="red"><center><b>Zevcelerin Nafakası</b></center></p>
</font><font face="Times New Roman" size="3.5">
<p>Kocasına itaat eden kadının nafakası, imkânlar ve kudret dahilinde vacip olur.</p>
<p>Koca zengin ise; çoğunlukla tüketilen gıda maddesinden iki müd&#39;dür. Yiyim ve giyimler ise adetlere göre karşılanır.</p>
<p>Koca fakir ise; Oturduğu memlekette çoğunlukla tüketilen gıda maddesinden bir müd&#39;dür.</p>
<p>Yicecek ve giyecekler ise, fakirlerinkine tabidir.</p>
<p>Koca orta halli ise; verilecek nafaka bir buçuk müd&#39;dür. Yiyecek ve giyeceklerde orta halli sınıfa tabi tutulur.</p>
<p>Eğer kadın kendisine hizmet edilecek durumda ise hizmetçisinin nafakası da verilir. Eğer koca nafaka veremiyecek durumda ise, karısı nikahı feshedebilir. Cinsi temasta bulunmadığı karısının mehrini veremeyecek duruma düşerse, yine kadın nikahını feshedebilir.</p>
<p>Kadının nafakası kocası üzerine vaciptir. Burdaki nafakadan maksat kadın zengin bile olsa ona yemek, ev, hizmet ve tedavi gibi ihtiyaç duyduğu şeyleri temin etmektir.</p>
<p>Nafaka; kitap, sünnet ve icma-ı ümmet ile sabittir. Kitaptan delil Kuran-ı Kerim&#39;in şu ayet-i kelimesidir:</p>
<p><i>"Boşadığınız, fakat iddeti dolmamış kadınları gücünüz nisbetinde kendi oturduğunuz yerde oturtun. Onları sıkıntıya sokmak için zarar yermeye kalkışmayın. Eğer hamile iseler doğurmalarına kadar nafakalarını verin"</i>                                                               (Talak: 65/6)</p>
<p>Nafaka&#39;nın sünnetteki deliline gelince, Resulullah (s.a.v.) Veda Hacc&#39;ında şöyle buyurmuştur:</p>
<p><i>"Allah&#39;ın sözleriyle onları kendinize helal kılmışsınız. Kadınlar hakkında Allah&#39;tan korkun. Arzu etmediğiniz kişileri evlerinize almamaları sizin onlar üzerinde olan hakkınızdır. Bunu yaparlarsa hafifçe onları dövebilirsiniz. Onların da sizin üzerinizde uygun ve makul bir şekilde nafaka ve giyim hakları vardır.</i>" <b>[6]</b></p>
<p>Muaviye El Kuşeyri&#39;den rivayet olduğuna göre bir zat Resullullah (s.a.v.)&#39;a şöyle sordu:</p>
<p>-Ya Resulallah hanımlarımızın üzerimizde hakkı nedir?</p>
<p>Resulullah (s.a.v.):</p>
<p><i> &#39;&#39;Yediğinden ona yedirmen, giydiğinden ona giydirmen, yüzüne vurmaktan sakınman, onu kötülememen ve gerekirse ancak onu evinde tutmandır"</i> <b>[7]</b> buyurdu.</p>
<p>Kocanın, karısının nafakasını temin etmesi gerekir. Bu nafaka, kocası üzerine vaciptir.</p>
<p>Koca üzerine vacip olan nafakanın ölçüsü şudur:</p>
<p>Koca zengin ise, örf-adete göre memleketteki zenginlerin yiyecek ve giyeceklerinden,</p>
<p>Koca orta halli ise, aynı şekilde orta hallilerin yiyecek ve giyeceklerinden,</p>
<p>Koca fakir ise, fakirlerin yiyecek ve giyeceklerinden karşılaması vaciptir. Ebu Kureyre (r.a) şöyle rivayet eder: Hz. Peygamber, hanımının nafakasını karşılamayan kişinin hannımından ayrılmasını buyurmuştur."<b> [8]</b> </p>



<p></font><font face="Times New Roman" size="2.5"><b>[1] </b>Ebu Davud, 3528; Tirmizi, 1358.</p>
<p><b>[2] </b>Kitabul fikh Ala Mezahibil Erbaâ , 6/452.</p>
<p><b>[3] </b>Müslim, 1662.</p>
<p><b>[4] </b>Müslim, 1661.</p>
<p><b>[5] </b>Buhari, 3295; Müslim, 2242.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 486-487.</p>
<p><b>[6] </b>Müslim, 1218.</p>
<p><b>[7] </b>Ebu Davud, 2144.</p>
<p><b>[8] </b>Darekutni, 3/297.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 488-489.</p>

</body></html>