<html><body> <p><font face="Times New Roman" size="4.0" color="red"><center><b>Mekruh Vakitler</b></center></p>
</font><font face="Times New Roman" size="3.5">
<p>Bu vakitlerde namaz kılmanın tahrimen mekruh olduğunun delili şu hadisi şeriflerdir:</p>
<p>Ukbet&#39;ubnu Emir el-Cuheni (r.a) şöyle der:</p>
<p>"Üç saat vardır ki Resulullah (s.a.v.) bizleri onlarda namaz kılmaktan, ölülerimizi kabre koymaktan nehyetti. Güneş doğmaya başladığından yükselene kadar, istivada (güneş tam ortada) iken ayakta duranın doğusunda ve batısında hiçbir gölge kalmadığı vakitten itibaren güneş meyle-dinceye kadar ve güneş batmaya meylettiği vakitten itibaren batıncaya kadar geçen zaman.&#39;<b>[1]</b></p>
<p>Başka bir hadisi de Ebu Said el-Hudri (r.a.) Hazreti Peygamber (s.a.v.)&#39;den şöyle rivayet eder.</p>
<p>"ikindi namazından sonra güneş batıncaya kadar ve sabah namazından sonra güneş doğuncaya kadar hiçbir namaz yoktur." <b>[2]</b></p>
<p>Her iki hadisi şeriften anlaşılmaktadır ki yukaridaki beş vakitte namaz kılmak tahrimen mekruhtur.</p>
<p>Namaz kılınmayan vakitleri biraz daha ayrıntılı şekliyle açıklayalım:</p>
<p>Herhangi bir sebebe bağlı olmayıp veya bağlı bulunduğu sebep kendisinden sonra olan nafile namazları aşağıdaki vakitlerde kılmak tahrimen (harama yakın) mekruhtur.</p>
<p><b>1-</b> Sabah namazından sonra güneş doğuncaya kadar.</p>
<p><b>2-</b> Güneş doğduktan sonra bir mızrak boyu yükselinceye kadar.</p>
<p><b>3-</b> Güneş tam istiva halinde iken, yani güneş dünyanın tam ortasında olup tepede iken.</p>
<p><b>4-</b> İkindi namazından sonra güneş saranncaya kadar.</p>
<p><b>5-</b> Güneş sarardığı andan batıncaya kadar.</p>
<p>Yukarıda bu vakitlerde kılınmayan namazları şu şekilde tarif edelim: Herhangi bir sebebe bağlı olmayan ya da bağlı bulunduğu sebep kendisinden sonra   olan nafile namazlar.</p>
<p>Bunları biraz açıklayalım:</p>
<p>Herhangi bir sebebe bağlı olmayan nafile namazlar.</p>
<p>Allah rızası için mutlak nafile namaz kılmak. (Teşbih namazı... gibi)</p>
<p>Bağlı olacağı sebep kendisinden sonra oluşan namazlar.</p>
<p>Bu namazlar da bir sebep için kılınır ve bu sebep namaz kıldıktan sonra oluşur.</p>
<p>Mesela, ihram namazı. Namaz kıldıktan sonra ihram işlemi başlar.</p>
<p>İstihare namazı. Önce namaz kılınır daha sonra istihare edilir.</p>
<p>Şöyle ki,:</p>
<p>Hac veya Umre niyetiyle ihrama girmek isteyen kişi, ihrama girmeden önce iki rekat nafile namaz kılar. Bu namazın sebebi olan ihram işi namazdan sonradır. İstihare yapmak isteyen önce iki rekat nafile (istihare) namaz kılar sonra istihare yapar. Bu namazın sebebi olan istihare de namazdan sonra yapılır.</p>
<p>Yukarıda açıkladığımız iki sebepten hiç bir namaz saydığımız vakitlerde kılınmaz. Ama bağlı olacağı sebep namazdan önce ise o zaman her çeşit namaz kılınabilir.</p>
<p>Bu namazlar da şunlardır:</p>
<p>Kazaya bırakılmış namazlar, Güneş ve ay tutulması namazları, İstiska namazı, Tavaf namazı, Abdest namazı, Tahiyyetül mescit namazı ve Cenaze namazları gibi.</p>
<p>Saydığımız bu namazlar için herhangi bir vakit sınırlaması yoktur. Her vakitte ve her yerde bu namazlar kılınabilir..</p>
<p>Mekke ve Harem bölgesinde her çeşit namaz her vakitte kılınabilir.</p>
<p>Bu vakitlerde namaz kılınmamasının hikmeti:</p>
<p>Güneşe tapanlar, &#39;Güneş bizim rabbımızdır&#39; diyerek bu vakitlerde hep saygı duruşuna geçmişlerdi. Yani;</p>
<p>Sabah namazından sonra "doğacaktır"</p>
<p>Güneş doğduğu zaman da "doğmuştur"</p>
<p>Güneş istivada iken "dünyanın ortasına gelmiştir"</p>
<p>İkindiden sonra da "batıyor" ve</p>
<p>Batarken de "batmıştır" diye, büyük bir cehaletle asıl yaratan Allah&#39;ı unutup yaratık olan Güneş&#39;e saygı duruşu yaparlardı.</p>
<p>Müslümanların da bu vakitlerde onlara muhalefet olsun diye sebebi olmayan namazları kılmamaları gerekir.</p>

<p></font><font face="Times New Roman" size="2.5"><b>[1] </b>Müslim, 831</p>
<p><b>[2] </b>Mııshm,S27</p>

</body></html>