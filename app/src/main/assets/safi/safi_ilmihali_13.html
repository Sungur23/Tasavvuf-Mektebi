<html><body> <p><font face="Times New Roman" size="4.5" color="red"><center><i><b>2- MELEKLERE İMAN</b></i></center></p>

<p></font><font face="Times New Roman" size="3.5">Melekler Allah-u Teala&#39;nın nurdan yarattığı şerefli tertemiz varlıklardır. Bunların varlıklarına inanmak imanın esaslarındandır. Meleklere inanmak imanın ikinci şartıdır.<b> [1]</b></p>

<p></font><font face="Times New Roman" size="4.0" color="red"><center><b>Meleklerin Özellikleri</b></center></p>
</font><font face="Times New Roman" size="3.5">
<p><b>1-</b> Melekler görünmezler:</p>
<p>Biz onları göremeyiz. Bizim onları göremeyişimiz; hâşâ onların yok olmaları sebebiyle değil, bizim yaratılışımız onları görebilecek kabileyette değildir. Var olduğu halde görmediğimiz bir çok şey vardır. Akıl, ruh, ağrı, sızı, yerçekimi, hava basıncı gibi.</p>
<p><b>2-</b> Melekler son derece kuvvetli ve sür&#39;atli varlıklardır: Allah&#39;ın yarattıklarının en büyüğü olan "Arş" sadece dört melek tarafından taşınmaktadır. Meleklerin kanatları vardır. Fakat ne çeşit kanatlar olduğu hakkında bilgimiz yoktur. Ayrıca sayıları da akla gelmeyecek kadar çoktur.</p>
<p><b>3-</b> Meleklerin erkeklik-dişilik, evlenme-çoğalma ve yeme-içme gibi işlemleri yoktur:</p>
<p>Kıyamete kadar Allah&#39;ın müsadesiyle yaşarlar. Kıyamet koptuktan sonra Allah onları da öldürür, Ahirette vazifelerini yapmak için tekrar diriltir.</p>
<p><b>4-</b> Melekler gaybı bilmezler:</p>
<p>Kimin ne zaman öleceğini, kıyametin ne zaman kopacağını, insanın neler düşündüğünü bilmezler.</p>
<p>Melekler, Allah&#39;ın zikredilmesinden, Kur&#39;an okunmasından, ilim öğrenmek üzere insanların bir araya gelmesinden hoşlanırlar. Allah&#39;a isyan edilmesinden, fena kokulardan, kötü işlerden hoşlanmazlar. <b>[2]</b></p>

<p></font><font face="Times New Roman" size="4.0" color="red"><center><b>Meleklerin Vazifeleri</b></center></p>

<p></font><font face="Times New Roman" size="3.5">Meleklerin vazifeleri, Allah&#39;a hamdetmek, Allah&#39;ı teşbih etmek ve Allah tarafından kendilerine verilen görevleri yapmaktır. <b>[3]</b></p>

<p></font><font face="Times New Roman" size="4.0" color="red"><center><b>Dört Büyük Melek Ve Görevleri</b></center></p>

<p></font><font face="Times New Roman" size="3.5"><b>1-</b> <b>Cebrail:</b> Peygamberlere vahiy ve kitap getirip Allah ile Peygamberler arasında elçilik görevini yapan melektir.</p>
<p><b>2- Azrail:</b> Can alma vazifesini gören melektir.</p>
<p><b>3- İsrafil:</b> Kıyamet zamanı olunca "Sur"u üfürüp kıyametin kopacağını bildiren melektir.</p>
<p><b>4- Mikâil:</b> Tabiat olaylarıyla ilgilenir. Mesela yağmurların yağması, karların yağması, rüzgarların esmesi gibi görevler bu meleğe aittir. <b>[4]</b></p>

<p></font><font face="Times New Roman" size="4.0" color="red"><center><b>Diğer Bazı Belli Başlı Melekler Ve Görevleri</b></center></p>

<p></font><font face="Times New Roman" size="3.5"><b>1-</b> <b>Hamele-i Arş:</b> Arş-ı A&#39;zam&#39;ı taşıma vazifesi kendisine verilen meleklerdir.</p>
<p><b>2- Kiramen-Katibin:</b> Her insanın sağ ve sol omuzları üzerinde bulunan ve insanların iyi-kötü yaptıkları her şeyi tesbit eden meleklerdir.</p>
<p><b>3- Münker-Nekir:</b> Kabirde sual sorma vazifesi bu meleklere verilmiştir. Bunlar önce şu sorulan sorarlar:</p>
<p>"Rabbin kim, Peygamberin kim, dinin ne, amellerin nedir, yaptıkların nelerdir..?</p>
<p><b>4- Hafaza melekleri:</b> insanları gerekliğinde kaza ve belalardan muhafaza eden meleklerdir.</p>
<p><b>5- Hazene-i Cennet ve Hazene-i Cehennem:</b> Cenette ve Cehennemde vazifeli olan meleklerdir. <b>[5]</b></p>


<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 42. </p>
<p><b>[2]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 42-43.</p>
<p><b>[3] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 43.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 43.</p>
<p><b>[5]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 43-44.</p>

</body></html>