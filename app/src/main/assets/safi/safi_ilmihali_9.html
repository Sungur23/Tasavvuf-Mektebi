<html><body> <p><font face="Times New Roman" size="4.0" color="red"><center><i><b>3- KELİME-İ TEVHİD VE KELİME-İ ŞEHADET</b></i></center></p>

<p></font><font face="Times New Roman" size="4.0" color="red"><center><b>Kelime-i Tevhid</b></center></p>

<p></font><font face="Times New Roman" size="3.5">"Lailahe illallah" olup "Allah&#39;tan başka ilah yoktur" manasındadır. </p>
<p>Bütün hak dinlerin özü ve esası bu kelimedir. Bu kelime-i tevhidi biraz daha açıklarsak şöyle bir anlam karşımıza çıkacaktır:</p>
<p>Allah&#39;tan başka ilah yoktur. Hüküm, saltanat ve tüm yetkiler O&#39;nundur. Hayatımız, yaşantımız ve ölümümüz O&#39;nun içindir. Hayatımız boyunca karşılaşacağımız tüm problemlerde ona müracaat etmeliyiz. Kanun koyucu, hüküm verici sadece O&#39;dur. Burda kavram biraz daha genişliyor. Şöyle ki:</p>
<p><b>Birincisi,</b> kalbiyle "En büyük O&#39;dur, O&#39;ndan başka büyüklüğe ortak olacak kimse yoktur".</p>
<p><b>İkincisi,</b> "O&#39;nun büyüklüğünü kabul etmekle beraber günlük yaşantımızda karşılaşacağımız tüm sosyal problemlerde ve tüm ibadetlerimizde, O&#39;nun hükmü sürmeli, hakim olmalı. O&#39;ndan başkasının hükmünün tanınmayacağı böylece ortaya konulmalıdır. <b>[1]</b></p>

<p></font><font face="Times New Roman" size="4.0" color="red"><center><b>Kelime-i Şehadet</b></center></p>

<p></font><font face="Times New Roman" size="3.5">"Eşhedu en la ilahe illallah ve eşhedü enne Muhammeden âbduhu ve Resuluhu."</p>
<p>Manası: "Şehadet ederim ki Allah&#39;tan başka ilah yoktur ve yine şehadet ederim ki Muhammed (s.a.v.) onun kulu ve Peygamberidir".</p>
<p>Müslüman olanın bu Kelime-i şehadeti sık sık tazelemesi ve daha sonra bunu günlük hayatında pratiğe dökerek muhafaza etmesi lazımdır.</p>
<p>Günlük hayata dökülmesi şu şekilde olur:</p>
<p>Allah tarafından Hazreti Muhammed (s.a.v.)&#39;e gelen Kur&#39;an-ı Kerim&#39;deki emirlere göre hayatı düzene sokmak, emredilenleri yerine getirmek ve menettiklerinden sakınmaktır.</p>
<p>Zira İslam, bir bütündür. İnanılanların hepsinin yerine getirilmesi gerekir.<b> [2]</b></p>

<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 37.</p>
<p></font><font face="Times New Roman" size="2.5"><b>[2] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 37-38.</p>

</body></html>