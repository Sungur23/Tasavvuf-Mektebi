<html><body> <p><font face="Times New Roman" size="4.0" color="red"><center><b>FEY&#39;IN TAKSİMİ</b></center></p>
</font><font face="Times New Roman" size="3.5">
<p>Fey&#39; beş parçaya taksim edilir. Beşte biri ganimetlerin sarfedildiği yerlere harcanır.</p>
<p>Geride kalan dört pay ise mücahitlere ve müslümanların maslahatı cihetine sarfedilir.</p>
<p>Fey&#39;, savaşsız olarak kafirlerden elde edilen maldır.</p>
<p>Fey&#39;, kâfirlerden savaş olmaksızın alınan mal olup ganimet dışında cizye, haraç ve ticaret malları vergilerinin genel adıdır. Kâfirlerden bu isim altında alınan mallardır.</p>
<p>Fey&#39; Resulullah (s.a.v.)&#39;e has olup dilediği gibi ondan tasarruf ederdi.</p>
<p>Fey&#39;in Allah Resulu&#39;nun tasarrufuna ait olduğunu bildiren ayet-i Kerime&#39;de Yüce Allah şöyle buyurmaktadır:</p>
<p><i>"Allah&#39;ın onlara ait olanlardan Resulün&#39;e verdiği fey&#39;e gelince, siz onun için ne at oynattınız, ne de binek. Fakat Allah, peygamberlerini dilediği kimselerle musallat kılar. Allah her şeye kadirdir"</i> (Haşr: 59/6)</p>
<p>Hz. Ömer (r.a.)&#39;in şöyle buyurduğu rivayet edilmiştir:</p>
<p>"Nadir oğulların malları yüce Allah&#39;ın Resuluna fey&#39; olarak verdiği mallar idiler ve bunlar sadece ona aitti. O, bu mallardan aile halkının bir yıllık masrafını çıkartırdı. Geri kalanlarını ise (at, katır, eşek gibi) binekler ve silah için ayırırdı." <b>[1] </b></p>
<p>Resulullah (s.a.v.)&#39;den sonra fey&#39; genel olarak müslümanların menfaati olan alanlarda harcanır.</p>
<p>Hz. Peygamber (s.a.v.) zamanında fey&#39; gelirlerinin miktarı çok azdı ve Medine&#39;deki müslümanlara dağıtılıyordu. Kaynaklar Resul-i Ekrem (s.a.v.)&#39;in kendisine gelen fey&#39;i vakit geçirmeden dağıtımım yaptığını belirtmektedirler. Bu dağıtım şeklinde evli olanlara iki, bekârlara bir hisse dağıttığı belirtilmektedir.</p>
<p>Hz. Ebubekr (r.a.)&#39;in halifeliği sırasında da aynı uygulamanın devam, ettiği hatta gelen fey&#39; mallarının hemen dağıtılmasından dolayı Beyt&#39;ül mal&#39;e muhafız konulmasına gerek kalmadığı bilinmektedir.</p>
<p>Öte yandan Hz. Ebubekr (r.a.)&#39;in Medine&#39;de yaşayan bütün-müslümanlara büyük-küçük, hür-köle, kadın-erkek farkı gözetmeden fey&#39; gelirini eşit miktarda hilafetinin ilk yılında 9, ikinci yılında 10 dirhem olarak dağıttığı bildirilmiştir.</p>
<p>Hz. Ömer (r.a.), Hz. Osman (r.a.) ve Hz. Ali (r.a.) devrinde de aynı uygulama devam etmiştir.</p>
<p>Fey&#39; malları ölen mücahidlerin aile fertlerine de verilir. Fıkıhta buna mürtezika denir. Bu mücahidlerin savaşta ölmeleri şart değildir. Fey&#39; malları alimlere ve benzeri kişilere de verilir. Çünkü ümmet bunların ilmi yararlarına muhtaçtır.</p>
<p>Alimlerin geride bıraktığı evlatlarına, kendi nafakalarını karşılayacak duruma gelinceye kadar maslahatı amme malından verilir. Dul kalan hanımlarına evleninceye kadar maaş verilir. Bunun sebebi ise insanları ilme teşvik etmektir.<b> [2]</b>   </p>

<p></font><font face="Times New Roman" size="2.5"><b>[1] </b>Buhari, 2748; Müslim, 1757, Neylül Evtar, 8/71.</p>
<p><b>[2] </b>En-Nihaye, 3/7.</p>

</body></html>