<html><body> <p><font face="Times New Roman" size="4.0" color="red"><center><b>YEMİN</b></center></p>
</font><font face="Times New Roman" size="3.5">
<p>Allahın zatıyla, ismiyle veya sıfatlarından biriyle yemin, mün&#39;âkid olur (bağlayıcı olur). Malını sadaka olarak vermek için yemin eden kişi, yemin keffareti ile malını sadaka olarak vermek arasında muhayyerdir.</p>
<p>Lağv yemini için kefaret lazım gelmez.</p>
<p>Bir şeyi yapmamaya yemin eden kişi, bu işi başkasına yaptırırsa yemini bozmuş sayılmaz. İki işi yapmamaya yemin eden kişi, yalnız birisini yaparsa yine yeminini bozmuş sayılmaz.</p>
<p>Yemin, lugatta kuvvet veya sağ el manasınadır. Sağ elden anlam, Araplar yeminleştikleri zaman birbirlerinin sağ ellerini tutarlardı.</p>
<p>Fıkıhta yeminin manası, Allah&#39;ın isim veya sıfatlarını anarak bir işin gerçek olduğunu belirtmektir. Ne yazık ki genel haller için de yemin edilmesi herkesin ağzında alışık bir vaziyet almıştır. İnanan mü&#39;minin konuştuğu zaman konuşmasında iddia ve fiillerini yeminle takviye etmemesi gerekir. Genel durumlarda yemini telafuz etmek mekruhtur.</p>
<p>İmam Şafii hazretlerinin yeminden şiddetle uzak durmamız için kendisine ait bir özelliğini şöyle ifade etmektedir: </p>
<p><i>" Ben hayatımda ne doğru ne de yalan yere Allah ile yemin etmedim."</i></p>
<p>Yemin, Allah&#39;ın zatıyla, ismiyle veya sıfatlarından bir sıfatla olduğu zaman sahih olur.</p>
<p>Yeminin lafızları, &#39;Vallahi, billahi, tallahi&#39;; Allah&#39;ın isimlerinden &#39;Maliki yevmiddin&#39; (Din gününün sahibi); Allah&#39;ın sıfatlarından &#39;Rahman, Rahim&#39; gibi lafızlardır.</p>
<p>Bunlara delil Abdullah bin Ömer&#39;in Hz. Peygamberden rivayet ettiği şu hadistir: Hz. Peygamber Hz. Ömer bin Hattab&#39;a bir kafile içinde yetişti, Hz. Ömer babası adına yemin ederken Hz. Peygamber O&#39;na şöyle seslendi: <i>"Dikkat edin, muhakkak ki Aziz ve Celil olan Allah, sizleri babalarınızın adlarıyla yemin etmekten nehyetti. Artık kim yemin edecekse Allah&#39;ın adıyla yemin etsin yahut sussun"</i> <b>[1]</b></p>
<p>Ayrıca bir çok hadislerde Hz. Peygamberin şöyle yemin ettiği rivayet edilmiştir: </p>
<p><i>"Nefsimi elinde tutan Allah&#39;a yemin ederim", "Muhammed&#39; in nefsini elinde tutan Allah&#39;a yemin ederim"</i> <b>[2]</b></p>
<p>İhtiyaç duyulmadığı zaman yemin etmek mekruhtur. Allahu Teala şöyle buyurur: </p>
<p>"İyilik etmek, sakınmak, insanlar arasında sulh yapmak hususunda yeminlerinize Allah&#39;ı hedef ve engel koymayın. (Bakara: 2/224)</p>


<p></font><font face="Times New Roman" size="2.5"><b>[1] </b>Buhari, 6270, Müslim, 1646</p>
<p><b>[2] </b>Buhari, 6254 ve 6255</p>

</body></html>