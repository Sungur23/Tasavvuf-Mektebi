<html><body> <p><font face="Times New Roman" size="4.0" color="red"><center><b>LiÂN</b></center></p>
</font><font face="Times New Roman" size="3.5">
<p>Erkek karısını zina ile suçladığında kendisine kazf (iftira) haddi lazım gelir. Ancak şahit göstermekle veya camide minber üzerinde cemaat ve hakim huzurunda şöyle ilan yapmakla kazf cezasından kurtulur:</p>
<p>"Allah&#39;ı şahit tutarım ki karım falanca adama isnad ettiğim zinada bulunmuştur" ve; "bu çocuğun zinadan olup, benden olmadığını iddia ediyorum ve doğru söylüyorum." Bu ifadeyi dört defa tekrarlar.</p>
<p>Beşincide hakim ona nasihatta bulunur. Daha sonra beşinci sözünde şöyle der: "Eğer yalan söyleyenlerden isem Allah&#39;ın la&#39;neti üzerime olsun."</p>
<p>İbni Abbas&#39;tan şöyle rivayet edilmiştir: Hilal bin Umeyye, karısının Şerik bin Şemha ile zina ettiğini Hz. Peygamberin huzurunda söyledi.</p>
<p>Rasulullah kendisine: </p>
<p><i>"Ya şahit gösterirsin veya sırtına had vurulacak"</i> buyurdu. Hilal: &#39;Ey Allah&#39;ın Resulü. Sizden biriniz ailesi üzerinde bir erkek görürse şahit mi arayacak?&#39; dedi.</p>
<p>Rasulullah, <i>"Ya şahit veya sırtına had vurulacak"</i> dedi. Bunun üzerine Hilal, &#39;Seni hak peygamber olarak gönderen Allah&#39;a yemin ederim ki muhakkak doğru söyledim. Elbette Allah benim hakkımda sırtımı haddan kurtaracak bir hüküm indirecektir&#39; dedi. Bunun üzerine Lian hükmünü bindiren şu ayet nazil oldu:</p>
<p><i>"Eşlerine zina isnat ettikleri halde kendilerinden başkası şahit olmayan ..."</i> (Nur: 24/6-7) </p>
<p>Karısına zina isnat eden Hilal bin Umeyye seksen değnek olan had cezasından kurtulmuş oldu.</p>
<p>Sehl bin Said El-Ensari (r.a.)&#39;dan rivayete edildiğine göre ensardan bir kişi Allah resulüne gelerek şöyle dedi:</p>
<p>"-Ey Allah&#39;ın Resulü, bir kimse karısını zina ederken görse zina edeni öldürmesi gerekir mi? Değilse ne yapmalı?</p>
<p>Bunun üzerine Allah Resulü şöyle buyurdu:</p>
<p><i>"Seninle karın hakkında Kur&#39;an inmiştir."</i> Daha sonra karı ile koca mescitte lanetleştiler. Ben de buna şahit oldum." <b>[1] </b></p>
<p>Sehl bin Said (r.a.) den başka bir rivayete göre o kişi karısını Resulullah&#39;ın huzurunda üç talakla boşadı. Resulullah talakın vuku oluşunu kabul etti. <b>[2]</b></p>
<p>Karısına zina isnadında bulunan kişi lian için gerekli yemini yaptıktan sonra, karısına da aynen yemin hakkı düşer.</p>
<p>İbni Abbas&#39;tan şöyle rivayet edilmişlir: "Hilal bin Umeyye karısına zina isnad etti ve Resulullah&#39;a gelerek şehadette bulundu. &#39;Hazreti Peygamber ona , </p>
<p><i>&#39;Allah ikinizden birinin kesinlikle yalancı olduğunu biliyor. Aranızda yemininizden dönen yok mu?&#39;</i> dedi. İbni Ömer&#39;in rivayetinde Hazreti Peygamber bunu üç defa tekrar etti. Sonra kadın kalkıp kabul etti." <b>[3]</b></p>
<p>Ebu Hureyre (r.a.) şöyle rivayet eder: Lian ayeti nazil olduğu vakit Resulullah (s.a.v.)&#39;nin şöyle buyurduğunu işittim:</p>
<p><i>"Hangi kadın bir kavmin içine kendilerinden olmayan bir çocuğu sokarsa Allah ona hiç bir zaman rahmet nazarıyla bakmaz. Allah onu cennetine koymaz. Hangi erkek te çocuğun yüzüne baka baka (kendisinden olduğunu bildiği halde) onun kendisine ait olduğunu inkar etse, Allah onu rahmetinden mahrum eder."</i> <b>[4]</b></p>
<p>Erkeğin liânından şu beş hüküm ortaya çıkar:</p>
<p><b>1.</b> Erkekten kazf haddinin sakıt olması.</p>
<p><b>2.</b> Kadına zina haddinin lazım gelmesi.</p>
<p><b>3.</b> Aralarında karı-kocalık bağının kesilmesi.</p>
<p><b>4.</b> Aradaki çocuğun kocadan düşmesi.</p>
<p><b>5.</b> Liana uğrayan kadının koca için ebediyyen haram olması.</p>
<p>Eğer kadın da söz konusu lianı yaparsa ondan da zina haddi sakıt olur.</p>
<p>Kadın lian yaparken şöyle der:</p>
<p>"Şu adamın bana atfettiği zina suçlamasında yalancılardan olduğuna Allah&#39;ı şahid kılarım."</p>
<p>Bu sözü dört defa tekrarlar.</p>
<p>Kadı&#39;nın nasihatından sonra beşinci defa olarak şöyle der:</p>
<p>"Bu adam doğru söyleyenlerden ise Allah&#39;ın gazabı üzerimde olsun."</p>
<p>Karşılıklı lianda bulunan karı ile kocadan her ikisi birbirine ebediyyen haram olurlar.</p>
<p>İbni Ömer (r.a.) şöyle demiştir: "Hazreti Peygamber bir adam ile karısının karşılıklı lianını idare ettiğini gördüm. O kişi bu kadının çocuğu da benden değildir&#39; dedi Peygamber onların arasını ayırdı, çocuğu annesinin nesebine iltihak etti." <b>[5]</b></p>
<p>Başka bir rivayette Hazreti Peygamber onlara şöyle buyurdu:</p>
<p><i>"Sizin hesabınız Allah&#39;a aittir. Biriniz mutlaka yalancıdır. Artık sen bu kadınla bir araya gelemezsin.Yeni bir nikah akdi olsa dahi artık sen bir daha bu kadına dönüp evlenemezsin." </i><b>[6]</b></p>
<p>Kadının da Han yapabileceğini Kur&#39;an-ı Kerim şu ayeti kerime ile bildirmiştir:</p>
<p><i>"Kadın (ise) dört defa Allah adına yemin ederek kocasının kesinlikle yalan söyleyenlerden olduğuna şahitlik etmesi cezayı kendisinden uzaklaştırır. Besinci yemini, eğer kocası doğru söyleyenlerden ise Allah&#39;ın gazabının kendisi üzerine olmasını dilemesidir. (Bu takdirde zina cezasından kurtulur.)"</i> (Nur: 24/8- 9)</p>
<p>İbni Ömer&#39;den şöyle rivayet edilmiştir:  "Bir kişi Hazreti Peygambere gelerek,</p>
<p>-Ey Allah&#39;ın Resulü, biriniz karısını zina ederken görürse onun ne yapması gerekir? Konuşursa büyük bir meseleyi söylemiş, susarsa büyük bir meselenin üzerinden sükut etmiş olacak, dedi. Hazreti Peygamber sustu, kendisine cevap vermedi. Adam o günden sonra tekrar Resulullah&#39;a gelerek,</p>
<p>-Gerçek şu ki sana sorduğum duruma kendim düşmüş bulunuyorum, dedi. Bunun üzerine Allahu Teala lian ayetlerini nazil etti. Hazreti Peygamber o adamı çağırdı ona bu ayetleri okudu. Kendisine nasihatta bulunarak dünya azabının ahiret azabından ehven olduğunu bildirdi. Adam. &#39;Hayır seni hak ile gönderene yemin ederim ki o kadına karşı yalan söylemedim&#39; dedi. Bundan sonra Hazreti Peygamber önce erkekten başladı. O da kendisinin gerçekten doğrulardan olduğuna dair Allah&#39;a yemin ederek &#39;Yalan söylüyor isem Allah&#39;ın laneti üzerime olsun&#39; dedi. Sonra Hazreti Peygamber kadına döndü ve kadın, erkeğin gerçekten yalancılardan olduğuna dair Allah&#39;a dört defa yemin etti ve beşincisinde şayet o erkek doğrulardan ise Allah&#39;ın gazabının kendisi üzerine olmasını diledi. Sonra Hazreti Peygamber onları ayırdı."<b> [7] </b> </p>

<p></font><font face="Times New Roman" size="2.5"><b>[1] </b>Buhari, 5003; Müslim, 1492.</p>
<p><b>[2] </b>Ebu Davud, 2250.</p>
<p><b>[3] </b>Buhari, 5001.</p>
<p><b>[4] </b>Ebu Davud, 2263.</p>
<p><b>[5] </b>Buhari, 5009, Müslim, 1494.</p>
<p><b>[6] </b>Buhari, 5006.</p>
<p><b>[7] </b>Buhari, 5014.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 474-477.</p>

</body></html>