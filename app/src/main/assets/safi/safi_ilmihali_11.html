<html><body> <p><font face="Times New Roman" size="4.0" color="red"><center><i><b>5- İMAN (KULLAR AÇISINDAN)</b></i></center></p>

<p></font><font face="Times New Roman" size="3.5">Buluğ çağına ulaşıp aklı yerinde olan insanlar, şu dört gruba ayrılır:</p>
<p><b>a)</b> Mümin.</p>
<p><b>b)</b> Münafık.</p>
<p><b>c)</b> Kafir.</p>
<p><b>d)</b> Müşrik.</p>
<p>Bunları biraz açıklayalım:</p>
<p><b>Mümin: </b>İnanan insan demektir. Allah Resulü&#39;nun haber verdiği her şeyin doğru ve gerçek olduğunu kalbiyle tasdik eden ve bu inancını diliyle de açıklayan insandır. Ancak ahirette müminlere vadedilen mükafatları alabilmesi için Allah ve Resulü&#39;nun haber verdiği herşeye inanmak ve bu inancını pratik hayatında göstererek tam bir müslüman olmak gerekir. Zira imanın kalıcı olabilmesi için salih amellerle takviye edilmesi gerçeği buradan kaynaklanmaktadır.</p>
<p><b>Münafık: </b>İki yüzlü davranan demektir. Aslında gerçek imanla yani imanın ön şartı olan "Kalb ile tasdik"iyle çelişkili bir halde olan kişidir.</p>
<p>Aslında iman etmediği halde iman etmiş gibi davranan, müslümanların yanında müslümanmış gibi göründüğü halde kalbinde küfür ve inkâr bulunan kimsedir.</p>
<p><b>Kâfir:</b> İnkâr eden demektir. Resulullah (s.a.v.) Efendimizin Allah&#39;tan getirerek haber verdiği gerçekleri kabul etmeyen, inkâr eden demektir.</p>
<p>Allah&#39;tan gelen emirlerin bir kısmını kabul edip başka bir kısmını velevki bir harf da olsa, Allah&#39;ın bir hükmü veya bir emrini kabul etmeyen de kâfir sayılmaktadır.</p>
<p>Kafir ile münafık arasındaki fark şudur;</p>
<p>Kâfir açıkça inkar ettiği halde, münafık şeklen inanır gibi görünüp küfrünü içine gizleyen kişidir.</p>
<p><b>Müşrik: </b>Ortak kabul eden anlamındadır. Buradaki manası Allahu Teâla&#39;nın birliğini kabul etmeyen, Allah&#39;tan başka varlıkları ilah olarak kabul eden "Putperest" dediğimiz Allah&#39;a ortak koşan kişilerdir.</p>
<p>Bir insanın işleyebileceği en büyük günahlardan en başta geleni budur. Müşrik olduğu halde ölen kimsenin affedilmesi mümkün değildir.</p>
<p>Allah Kur’an-ı Kerim&#39;de şöyle buyurur:</p>
<p><i>"Allah kendine şirk koşulmasını kendinden başka bir Varlığın ilah (tanrı) olarak kabul edilmesini bağışlamaz. Bunun haricinde olan günahları dilediği kimse için bağışlar."</i> (Nisa: 4/116)<b> [1]</b></p>


<p></font><font face="Times New Roman" size="2.5"><b>[1]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 38-39.</p>

</body></html>