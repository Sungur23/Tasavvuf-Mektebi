<html><body> <p><font face="Times New Roman" size="4.0" color="red"><center><b>Kadın Ve Erkek İçin Müşterek Görülen Haller</b></center></p>
</font><font face="Times New Roman" size="3.5">
<p>Hem kadın hem de erkekler için müşterek görülen üç şey şunlardır: </p>
<p><b>1-</b> Cinsel yaklaşma halinde meni gelmese dahi erkeğin sünnet mahallinin veya o kadar kısmın dahil olması; insan, hayvan, ölü veya diri olmasında fark yoktur, gusletmek gerekir.</p>
<p>Delili. Peygamberimiz (s.a.v.)&#39;in şu hadis-i şerifidir: "İki sünnet yeri birleştiğinde gusül vacip olur."<b>[1]</b> </p>
<p><b>2-</b> Meninin lezzetli veya lezzetsiz olarak herhangi bir durumda çıkması.</p>
<p>Meni üç özelliği ile bilinir:</p>
<p><b>a)</b> Mevce mevce atılarak çıkması, lezzet hasıl olması.</p>
<p><b>b)</b> Kendisine mahsus bir kokusu olması. Bu koku, hamur veya yaş hurmanın tomurcuğu veya kurumuş yumurtanın beyazının kokusunu andırır.</p>
<p>Eğer kişi bir şeyde meni mi yoksa mezi mi diye şüpheye düşerse muhayyerdir. İsterse meni diye hükmeder ve yıkanır, isterse mezi diye hükmeder, sadece onu yıkar ve abdest alır. Eğer elbisesinde kurumuş bir meni görürse gusletmesi gerekir. O elbisesinde meni vaki oluşu ile onun için kanaat hasıl ettiği zamandan itibaren kıldığı namazları kaza eder. <b>[2]</b></p>
<p>Uykuda veya uyanık halde olsun, kadın ve erkekten meninin çıkması guslü gerektirir. Bütün fakihlerin görüşü budur. Çünkü Ebu Said&#39;in rivayet ettiği hadise göre; Resulullah (s.a.v.) şöyle buyurur:</p>
<p>"Gusül etmek sudan gerekir (meninin çıkmasından gerekir)."<b> [3]</b></p>
<p>Ümmü Seleme şöyle rivayet eder: Ümmü Süleym peygamberin yanına geldi ve : &#39;Ya Resulallah Allah Teala hakkı söylemekten çekinmez. Kadın ihtilam olduğu zaman gusl etmesi gerekir mi?&#39; diye sordu."</p>
<p>Resulullah (s.a.v.): "Evet su (meni) gelirse gerekir" <b>[4]</b> buyurdu.</p>
<p>Burada çok kere meydana gelen bazı durumlar vardır.</p>
<p>Açıklanması gerektiği için bunları biraz açıklayalım:</p>
<p><b>a-</b> Meni şehvetsiz olarak, hastalık veya soğukluk sebebiyle çıkarsa gusül gerekmez. Hz. Ali (r.a.) rivayet ettiği hadis-i şerife göre Resulullah (s.a.v.) kendisine şöyle buyurdu:</p>
<p>"...meni şiddetle çıktığı zaman yıkan." <b>[5]</b></p>
<p><b>b-</b> İhtilam olunduğu zaman meni gelmezse, gusül gerekmez. Bu konuda Ümrnü Seleme hadisinde Resulullah (s.a.v.)&#39;e;</p>
<p>-Kadın ihtilam olduğu zaman gusül gerekir mi? sorusuna;</p>
<p>"Evet, meni gelirse gerekir." demiştir.</p>
<p><b>c-</b> Uykudan uyandığı zaman, bir yaşlık görüp ihtilam olduğunu hatırlamaz ama kesin olarak meni olduğunu anlarsa gusletmesi gerekir.</p>
<p><b>d-</b> Şehvet anında meninin geldiğini hisseder, zekerini tutarak meninin gelmesini engellerse, gusletmesi gerekmez. Çünkü Resulul-lah (s.a.v.) gusletmeyi meninin görülmesi şartına bağlamıştır.</p>
<p><b>e-</b> Elbisesinde meni görüp ne zaman çıktığını bilmezse bu durumda namaz kılmışsa son uykudan itibaren kalktığı namazlarını iade etmesi lazım gelir.</p>
<p><b>3-</b> Ölüm.</p>
<p>Bir müslümanın ölmesi durumu. Ölümünden dolayı ölen müslümanı yıkamak gerekir. Ümmü Atiyye şöyle rivayet eder: &#39;Hz. peygamberin kızını yıkamakla meşgul olurken: "Kızımı su ve sidr ile üç kere yıkayın."<b> [6]</b> buyurdu.</p>
<p>Kâfir, İslam&#39;a girdiğinde de gusletmesi gerekir.</p>
<p>Kâfir, müslüman olduğu zaman yıkanması gerekir. Burda, kafirin daha önce cünüp olma ihtimali varsa gusleder. Öyle bir durumun olmadığı kesinlikle biliniyorsa o zaman gusletmesi sünnettir.</p>
<p>Bulûğ çağına gelen kimseden 4 çeşit su gelir:</p>
<p>Bunlar; idrar, meni, mezi ve vedidir.</p>
<p>İdrar, sidiktir.</p>
<p>Meni, yukarıda gerektiği şekilde açıklandı.</p>
<p>Mezi, kadınla oynamak veya şehvetle dokunmak gibi hallerde erkeğin tenasül uzvundan çıkan yapışkan, renksiz sudur.</p>
<p>Vedi ise, genelde küçük abdest bozulduktan sonra çıkan beyazımsı bir sudur.</p>


<p></font><font face="Times New Roman" size="2.5"><b>[1] </b>Buharı, 278, Müslim 3 13</p>
<p><b>[2] </b>İânetut&#39;Talıbin, 1168</p>
<p><b>[3] </b>Müslim, 243; Ebu Davud, 217</p>
<p><b>[4] </b>Buharı, 278, Müslim, 313</p>
<p><b>[5] </b>Ebu Davud - Taharet b. 203</p>
<p><b>[6] </b>Müslim, 939</p>

</body></html>