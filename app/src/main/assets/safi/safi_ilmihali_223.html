<html><body> <p><font face="Times New Roman" size="4.0" color="red"><center><b>İLA</b></center></p>

<p></font><font face="Times New Roman" size="3.5">Koca mutlak surette süresiz veya dört aydan fazla olmak üzere karısıyla cinsi temasta bulunmayacağına yemin ederse ila etmiş olur. Bu durumdaki kocaya dört aya kadar mühlet tanınır. Sonra cinsi temasta bulunarak keffaret vermek; ya da karısını boşamaktan birini seçecektir. Eğer bunlardan hiç birine yanaşmazsa hakim, bir talakla kadının boşanmasına karar verir. <b>[1] </b></p>
</font><font face="Times New Roman" size="3.0">
<p></font><font face="Times New Roman" size="4.0" color="red"><center><b>İ</b></center><b>la (Karısına Yaklaşmama Yemini)</b></p>
</font><font face="Times New Roman" size="3.0">
<p></font><font face="Times New Roman" size="3.5">Üç mesele vardır ki talaka (boşamaya) benzemektedir.</p>
<p>Bunlar; ila, zihar ve liandır.</p>
<p>İla, karısıyla cinsi münasebette bulunabilecek durumda olan ve boşaması sahih olan bir kimsenin karısıyla mutlak olarak veya dört aydan daha fazla cinsi ilişkide bulunmayacağına dair yemin etmesidir.</p>
<p>Allah Teala şöyle buyurmaktadır: </p>
<p><i>"Kadınlarına yaklaşmamaya yemin edenler dört ay beklerler. Eğer (bu müddet içinde) kadınlarına dönerlerse şüphesiz Allah çokça bağışlayan ve esirgeyendir."</i> (Bakara: 2/226) </p>
<p>Hz. Ali (k.v.) şöyle buyurmuştur: "Koca hanımına ila yaparsa (hanımına yaklaşmamaya yemin ederse) dört ay geçse dahi talakı düşmez. Ama ya karısına döner ya da boşar. <b>[2]</b></p>
<p>Îla, eziyyet verdiğinden dolayı haramdır. <b>[3]</b></p>

<p></font><font face="Times New Roman" size="4.0" color="red"><center><b>İlanın Rükünleri</b></center></p>
</font><font face="Times New Roman" size="3.0">
<p></font><font face="Times New Roman" size="3.5">İlanın rükünleri şunlardır:</p>
<p><b>1-</b> Koca.</p>
<p><b>2-</b> Zevce.</p>
<p><b>3-</b>  Kendisiyle yemin edilen, kendisi üzerine yemin edilen şey (cinsi münasebet).</p>
<p><b>4-</b> Müddet.</p>
<p><b>5-</b> Siga.</p>
<p>Şayet hanımıyla mutlak olarak veya dört ay cinsi münasebette bulunmamayı boşama, azad etme, adak adama veya Allah&#39;a veya O&#39;nun sıfatlarından birine yemin etmeye ta&#39;lik edecek olsa, ila&#39; yapmış olur.</p>
<p>İla&#39; yapan hür olsun, köle olsun kendisine dört ay mühlet verilir. Bu müddet dolduktan sonra hakim, onu iki şey arasında serbest bırakır: Ya hanımıyla cinsel ilişkide bulunup karı-koca olmaya devam edecek veya onu boşayacaktır. Şayet karısına dönecek olursa, Allah&#39;a veya muteber yeminlerle yemin etmişse, yemin keffaretini vermesi gerekir gerekir.</p>
<p>Şayet ila&#39;yı bir şeye ta&#39;lik etmişse, kendisine ta&#39;lik yaptığı şey ne ise, o vaki&#39; olur. Boşama üzerine idiyse boşama, azad etme üzere idiyse azad etme vs. gerekir. Şayet namaz veya herhangi bir şey adamış idiyse, o adadığını yerine getirmesi gerekir.</p>
<p>Eğer hem karısına dönüp onunla cinsi münasebette bulunmaktan ve hem de onu boşamaktan imtina&#39; ederse, hakim onun namına bir ric&#39;i talakla karısını ondan boşar. <b>[4]</b></p>


<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 469.</p>
<p><b>[2] </b>El- Muvatta&#39;-İmam Malik, 2/556.</p>
<p><b>[3] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 469-470.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 470.</p>

</body></html>