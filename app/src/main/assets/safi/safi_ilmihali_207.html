<html><body> <p><font face="Times New Roman" size="4.0" color="red"><center><b>İslamda Evlenmeye Teşvik</b></center></p>
</font><font face="Times New Roman" size="3.0">
<p></font><font face="Times New Roman" size="3.5">İslam dini, çeşitli sebeplerden dolayı evlenmeyi teşvik etmiştir. Farz etmemekle beraber evliliğin önemini bildirerek gerek Peygamberimiz (s.a.v.) ve gerekse diğer Peygamberlerin sünneti olduğunu bildirerek Ku-ran-ı Kerim de yüce Allah&#39;ın şu ayet-i kerimeleri ile dile getirmiştir:</p>
<p><i>"And olsun ki, senden önce nice resuller gönderdik onlara eşler ve çocuklar verdik."</i>  (Ra&#39;d: 13/38)</p>
<p>Peygamberimiz (s.a.v.)&#39;in şöyle buyurur:</p>
<p><i>"Dört şey resullerin sünnetlerindendir. Kına kullanmak, güzel koku sürünmek misvak kullanmak ve bir de evlenmek."</i> <b>[1]</b></p>
<p>İnsanoğlu bazı durumlarda evliliği kabul etmekte tereddüte düşer ve evliliğe art görevlerin ağırlığından korktuğundan dolayı yüz çevirir.</p>
<p>Dinimiz bu kişinin bu bakışını evliliğin zenginlik gibi bir vasıta olacağı noktasına çevirir, fakirliğe iten sebeplerin üstesinden gelecek bir kudrete kendisini malik kılacağını haber vererek şu ayet-i kerimeyi ileri sürer.</p>
<p><i>"İçinizden bekârları, kölelerinizden ve cariyelerinizden iyi olanları evlendirin. Eğer yoksul iseler Allah onları lütfü ile zenginleştirir. Allah lütfü bol olandır, bilendir."</i>  (Nur: 24/32) </p>
<p>Kişi evlendiği zaman Peygamberimiz (s.a.v.)&#39;in bu hadisi şeriflerine göre amel etmesiyle mutlu olur:</p>
<p><i>"Güzelliği için kadınlarla evlenmeyiniz, umulur ki güzellikleri onları uçuruma yuvarlar. Malları için de kadınlarla evlenmeyiniz, umulur ki, malları onları azdırır. Ancak dini için kadınlarla evleniniz. Ağzı burnu düzensiz, dindar bir cariye, diğerlerinden daha efdaldir.</i>",</p>
<p><i>" Kadınların en hayırlısı baktığın zaman seni sevince boğan, emrettiğin zaman sana itaat eden, üzerine yemin ettiğin zaman yüzünü ak çıkaran, kendisinden uzakta olduğun zaman nefsi ve malın hakkında seni koruyandır&#39; </i><b>[2]</b></p>
<p><i>"Kadın 4 şey için nikahlanır. Güzelliği, malı, soyu ve dindarlığı. Sen dindar olanı seç"</i> <b>[3]</b></p>
<p>Zira güzellik, mal ve soy sahibi olan kadın devamlı kocasına karşı övünür, onu zor durumda bırakabilir. Onun için kişi dindar ve saliha olan bir kadınla evlendiği zaman daha rahat etmesi muhtemeldir. <b>[4]</b></p>
<p></font><font face="Times New Roman" size="3.0">  </p>

<p></font><font face="Times New Roman" size="2.5"><b>[1] </b>Tirmizi, 1080.</p>
<p><b>[2] </b>Nesai. </p>
<p><b>[3] </b>Buhari, 4802.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 423-424.</p>

</body></html>