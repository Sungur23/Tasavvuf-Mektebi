<html><body> <p><font face="Times New Roman" size="4.0" color="red"><center><b>İKRAR (İTİRAF)</b></center></p>
</font><font face="Times New Roman" size="3.5">
<p>İkrar edilen haklar iki çeşittir:</p>
<p>Allah hakkı ve kul hakkı. </p>
<p><b>1-</b> Allah hakkı ile ilgili ikrar.</p>
<p><b>2-</b> Kul hakkı ile ilgili ikrar.</p>
<p>Allah hakkı ile ilgili ikrardan kişinin dönüş yapması sahihtir.</p>
<p>Kul hakkı ile ilgili ikrardan dönüş sahih değildir.</p>
<p>İkrarın sıhhatinin şartları üçe ayrılır:</p>
<p><b>1-</b> Baliğ olmak.</p>
<p><b>2-</b> Akıllı olmak.</p>
<p><b>3-</b> İkrar&#39;da serbest olmak.</p>
<p>Kul hakkından mal olursa dördüncü olarak rüşt (iyiyle kötüyü ayırt edebilen) olma şartı da aranır.</p>
<p>Kişi, bilinmeyen bir şeyi ikrar etse bunun beyanı kendisinden istenecek. İkrarı ile birlikte istisna etmek sahihtir.</p>
<p>İkrar eden kişi ikrarı sıhhatli de olsa hasta da olsa aynıdır.</p>
<p>İkrar, kişinin kendi zimmetinde başka birinin hakkının bulunduğunu haber vermesidir. Buna itiraf da denir.</p>
<p>İkrarda birinin, başka biri üzerinde hakkı olduğu bilinse, bu durum da dava konusu olduğu zaman hakkı itiraf etmek gerekir. Allahu Teala Kur&#39;an-ı Kerim&#39;de şöyle buyurur: </p>
<p>"<i>Ey iman edenler! Hak üzere olup adaleti yerine getirmeğe çalışan hakimler ve Allah için doğru söyliyen şahitler olun. Velev ki şahitliğiniz nefsinizin yahut ana-babamzla yakın akrabanızın aleyhinde olsun...</i>." (Nisa: 4/135)</p>
<p>Peygamberimiz (s.a.v) den gelen şu rivayettir: </p>
<p><i>"...Sabahleyin şu adamın karısına git, ikrar (itiraf) ederse onu recm et."</i> Enes, kadına gidince kadın suçu itiraf etti. Bunun üzerine Resulullah (s.a.v.) emir verdi ve kadın recm edildi. </font><font face="Times New Roman" size="3.0"><b>[1]</b></p>
</font><font face="Times New Roman" size="3.5">
<p></font><font face="Times New Roman" size="4.0" color="red"><center><b>İkrarın Rükünleri</b></center></p>
</font><font face="Times New Roman" size="3.5">
<p>İkrarın dört rüknü vardır;</p>
<p><b>1-</b> İkrar eden: İkrar edenin şartları şunlardır:</p>
<p><b>a)</b> Akıllı olması.</p>
<p><b>b)</b> Buluğ çağma girmiş olması. Velisinin izni ile bile olsa çocuğun ikrarı sahih değildir.</p>
<p><b>c)</b> Seçme hürriyetine sahip olması. Haksız yere zorlanmaması gerekir.</p>
<p><b>d)</b> Hür olması. Kölenin ikrarı sahih değildir.</p>
<p><b>e)</b>  Hacr edilmemiş olması. Sefihlik veya iflastan dolayı malı hacredilmiş olanın ikrarı sahih değildir. Ancak bu ikrar, ceza, vasiyet, tedbir ve, boşama ile ilgili ise sahihtir.</p>
<p><b>2-</b> Kendisi için ikrarda bulunulan. Bunun için de şu şartlar gereklidir:</p>
<p><b>a)</b> Hak sahibi olma ehliyeti.</p>
<p><b>b)</b> İkrar edeni yalanlamaması gerekir.</p>
<p><b>3-</b> Hakkında ikrar yapılan:</p>
<p>Bunun şartı ikrar eden kişi itirafta bulunduğu zaman, hakkında ikrar yapılan şeyin ona mülk olmamasıdır,</p>
<p>Şayet "Evim, elbisem veya mülküm falanındır" şeklinde söyleyecek olursa, bu bir itiraf değildir.</p>
<p><b>4-</b> Siga: Bunun şartı ise bir kimsenin. "Falan kişinin boynumda şu şeyi vardır" şeklinde gereklilik ifade eden bir sözüdür. </font><font face="Times New Roman" size="3.0"><b>[2]</b></p>
</font><font face="Times New Roman" size="3.5">

<p></font><font face="Times New Roman" size="2.5"><b>[1] </b>Buhari, 2575.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 339-340.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 340.</p>

</body></html>