<html><body> <p><font face="Times New Roman" size="4.0" color="red"><center><b>5- Oruç Tutmak</b></center></p>
</font><font face="Times New Roman" size="3.5">
<p>Oruç, nefsin terbiye edilmesinde en büyük amildir. Oruç her yıl Ramazan ayında tutulur. Ramazan ayı senenin bülün günler ve aylarına isabet edecek şekilde seyreder.</p>
<p>Dinimizde ibadetlerin özünü teşkil eden Namaz, Zekat ve Hacc gibi, Oruç ta yalnız Allah&#39;ın emri olduğu için tutulmalıdır. Allah’u Teala neyi emretmişse biz insanlar için mutlaka faydası vardır. Zira O hiç bir şeyi boşuna emretmez. Orucun faydalarını kısaca da olsa şöylece sıralayabiliriz:</p>
<p>Oruç, müminlere köklü bir irade terbiyesini vererek nefsi arzuları frenleme alışkanlığını öğretir.</p>
<p>Oruç, ahlaki güzelliklerin ve hayati başarıların kaynağı olan sabrın tekamül ufuklarını feyizle açan bir ibadettir.</p>
<p>Oruç. mü&#39;minlere Allah için iş yapma, herhangi bir çıkar beklemeksizin, zorluk ve mahrumiyetlere göğüs germe, İslami değerleri hakim güç kılma uğrunda mücadele eğitimi yaptıran bir ibadettir.</p>
<p>Oruç, Allah&#39;ın koyduğu iman ve fazilet ölçüleri içerisinde bütün mü&#39;minlere eşitlik ruhunu aşılayan bir ibadettir.</p>
<p>Oruç, hayatın yalnız yeme, bencil duyguları ve şehevi arzulan tatmin etme gibi boş felsefelere dayanmayan ve bu menfi durumlara karşı müessir olan bir ibadettir.</p>
<p>Oruç, Peygamberimiz (s.a.v.)&#39;in <i>"Oruç tutunuz ki sıhhat bulasınız".<b>[1]</b> </i>hadisi şerifine mazhar olarak vücudumuzun devr-i deveran halinde çalışan mide sinir ve sindirim sistemleri üzerinde dinlendirici ve şifa tesirlerini bırakan bir ibadettir.</p>
<p>Yukarıda saydığımız faydaların dışında insanlığın halen keşfedemediği orucun bir sürü faydaları vardır. Zaman ve teknik ilerledikçe mideyi ve bağırsakları dinlendirmenin yararları ayrı ayrı belirtilmektedir.</p>
<p>Avrupa&#39;nın meşhur bilimadamları orucu o kadar yararlı görmüşlerdir ki nerdeyse hastalarına yazdıkları reçetelere ilave ederler. Zaten bilim adamlarından biri "Yakın bir zamanda reçetelere oruç tedavisini yazarsak şaşmayın" demiştir. <b>[2]</b> </p>
<p></font><font face="Times New Roman" size="3.0">  </p>
<p></font><font face="Times New Roman" size="2.5"><b>[1]</b> Keşfül Hadis.</p>
<p><b>[2]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 68.</p>

</body></html>