<html><body> <p><font face="Times New Roman" size="4.0" color="red"><center><b>Nikah Edilmesi Haram Olan Kadınlar</b></center></p>

<p></font><font face="Times New Roman" size="3.5">Nikah edilmesi haram olan kadınlar şunlardır:</p>
<p>Bunlardan yedisi neseb yoluyla haramdır.</p>
<p><b>1.</b> Anne ve neneler.</p>
<p><b>2.</b> Kız ve torunlar.</p>
<p><b>3.</b> Kız kardeş.</p>
<p><b>4.</b> Hala.</p>
<p><b>5.</b> Teyze.</p>
<p><b>6.</b> Erkek kardeşin kızı.</p>
<p><b>7.</b> Kız kardeşin kızı.</p>
<p>İkisi rada ile haramdır.</p>
<p><b>1.</b> Süt anne.</p>
<p><b>2.</b> Süt kardeş.</p>
<p>Dördü de evlilik ile haramdır:</p>
<p><b>1.</b> Karının annesi.</p>
<p><b>2.</b> Cinsi münasebette bulunmuşsa karısının başka erkekten olan kızı.</p>
<p><b>3.</b> Babanın karısı.</p>
<p><b>4.</b> Oğulun karısı.</p>
<p>Biri de birlikte bulundurma cihetiyle haramdır. </p>
<p><b>1-</b> Karının kız kardeşi, halası, teyzesi gibi.</p>
<p>Kadın halası ve teyzesi ile birlikte bir nikah altıda bulundurulmaz. Neseb ile haram olan kadınlar süt ile de haram olurlar.<b> [1]</b></p>
</font><font face="Times New Roman" size="3.0">
<p><b>Evlilik İle Haram </b></font><font face="Times New Roman" size="4.0" color="red"><center><b>Olanlar</b></center></p>
</font><font face="Times New Roman" size="3.0">
<p></font><font face="Times New Roman" size="3.5"><b>1-</b> Karının annesi: Kayın validedir. Delili şu ayeti kerimedir:</p>
<p><i>"Hanımlarınızın anneleri size haram kılınmıştır."</i> (Nisa: 4/23)</p>
<p><b>2-</b> Karısının başka erkekten olan kızları: Bu da erkeğin üvey kızıdır. Bunun da delili şu ayeti kerimedir: <i>"Kendileriyle cinsi münasebette bulunduğunuz hanımlarınızdan olan üvey kızlarınızla evlenmeniz size haram kılındı."</i> (Nisa: 4/23)</p>
<p><b>3-</b> Babanın karısı: Bu da üvey annedir. Bunun için de Yüce Allah şöyle buyurmuştur: </p>
<p><i>"Babalarınızın nikahladığı kadınları (üvey annelerinizi) nikahlamayın."</i> (Nisa: 4/23) Dedenin karısı da aynı hükümdedir.</p>
<p><b>4- </b>Oğulun karısı: Torunların karısı da aynı hükümdedir.</p>
<p>Yüce Allah Kur&#39;an-ı Kerim&#39;de şöyle buyurmuştur: </p>
<p><i>"Sülbünüzden olan özoğullarınızın(boşanmış veya dul kalmış) karılarıyla evlenmeniz (size haram kılındı)."</i> (Nisa: 4/22)</p>
<p>Birlikte bulundurma cihetiyle haram olanlar: Karının kızkardeşleri: İki kızkardeşı bir nikah altında bulundurmak haramdır.</p>
<p>Yüce Allah Kur&#39;an-ı Kerim&#39;de şöyle buyurmuştur: </p>
<p><i>"... ve iki kızkardesi birlikte nikahlamanız da (size haram kılındı)."</i> (Nisa: 4/23)</p>
<p>Karının teyzesi ve halası gibi mahremleri de karı ile birlikte bir nikah altında bulundurmak haramdır. Ebu Hureyre (r.a.)&#39;dan rivayete göre peygamberimiz (s.a.v.) şöyle buyurmuştur:</p>
<p> <i>"Bir kadın halasıyla ve bir kadın teyzesiyle birlikte nikahlanamaz."</i> <b>[2]</b></p>
</font><font face="Times New Roman" size="3.0">

<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 439-440.</p>
<p><b>[2] </b>Buhari, 4820; Müslim, 140.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 440.</p>

</body></html>