<html><body> <p><font face="Times New Roman" size="4.0" color="red"><center><b>Alışverişler Ve Muamelat</b></center></p>
</font><font face="Times New Roman" size="3.5">
<p>Alış-verişler üç çeşittir:</p>
<p><b>1-</b> Görülen malın ahş-verişi. Bu malın alış-verişi caizdir.</p>
<p><b>2-</b> Görülmeyip nitelikleri belirtilen zimmetteki malın satımı. Daha evvel belirtilen nitelikler bu malda bulunuyorsa alım-satımı caizdir.</p>
<p><b>3-</b> Görülmeyip nitelikleri de belirtilmeyen malların alış-verişi. Bu tür alış-verişler caiz değildir.</p>
<p>Mülkiyetinde bulunan ve kendisinden menfaat gürülen her temiz şeyin alış-veriş sahihtir. Necis olan bütün şeylerin alış-verişi sahih değildir.</p>
<p>Kendisinden menfaat olmayan her şeyin alış-veriş de sahih değildir.</p>
<p><b>1-</b> Gözle görülen ve mevcut olan herşeyin alış-verişi caizdir.</p>
<p>Alış-verişin meşruiyetine delil şu ayet-i kerimedir.</p>
<p>"Allah, alış-veriş helal faizi haram kılmıştır." (Bakaıa: 2/275)</p>
<p>&#39;Hangi kazanç daha hayırlıdır?&#39; sorusuna Peygamberimiz şu cevabı verir. "Kişinin kendi emeğinin kazancı ve içinde hainlik ve aldatma olmayan alış-veriş."</p>

<p><b>2-</b> Görülmese veya mevcut olmasa da nitelik ve özellikleri belirtilen zimmetteki malın satımı da sahihtir. Daha önce belirtilen özellik ve niteliklerin bulunması şartıyla bu tür alım-satımlar sahihtir.</p>
<p><b>3-</b> Gözle görülmeyen ve özellikleri de belirtilmeyen malların satımı sahih değildir. Çünkü burada aldatmaca olabilir. Ya da iki taraftan birinin zarara girme tehlikesi olabilir.</p>
<p>Bunun delili. Peygamberimiz (s.a.v.) içinde aldatmaca bulunan alışverişi nehyetmiştir. <b>[1] </b></p>
<p>Necis olan ve kendisinden menfaat umulmayan her maddenin alışverişi sahih değildir.</p>
<p>Peygamberimiz (s.a.v.): </p>
<p><i>"Şüphesiz Allah ve resulü, şarabın, domuzun ve putların satışını haram kılmıştır."</i>buyurdu.</p>
<p>Bunun üzerine sahabeler:</p>
<p>-Ya Resulallah ölü hayvanın iç yağlarının satışı da mı yasakdır? Çünkü bununla gemiler ve deriler yağlanır. İnsanlar mum yaparak ışık temin ederler, diye sorunca Peygamber (s.a.v.):</p>
<p><i>"Hayır o da haramdır"</i> cevabını verdi <b>[2]</b></p>
<p>Diğer bir rivayette şöyle bildirilmiştir: Resulullah köpek satıp, karşılığında para alınmasını yasaklamıştır. <b>[3]</b></p>
<p>Ancak avcılık yapmak ev veya koyun sürüsü gibi şeyleri korumak için köpek beslemekte bir sakınca yoktur. Bunun delilleri ilerde (Av Bölümü&#39;nde) açıklanacaktır.</p>
<p>Rüşvet, kumar veya buna benzer gayri meşru yollarla kazanç temin eden ya da haram bir iş karşılığında ücret alan kimse ile alış verişte bulunmak haramdır. <b>[4]</b></p>


<p></font><font face="Times New Roman" size="2.5"><b>[1] </b>Müslim, 151</p>
<p><b>[2] </b>Buhari, 2121; Müslim, 1581</p>
<p><b>[3] </b>Buhari, 2122; Müslim, 1581.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 302-303.</p>

</body></html>