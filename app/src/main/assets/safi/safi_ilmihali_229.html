<html><body> <p><font face="Times New Roman" size="4.0" color="red"><center><b>RADA (EMZİRME)</b></center></p>
</font><font face="Times New Roman" size="3.5">
<p>Kadın kendisine bir çocuğu emzirirse o çocuk iki şartla onun süt çocuğu olur.</p>
<p><b>1.</b> (Emen çocuğun kameri hesapla) iki yaşını doldurmamış olması.</p>
<p><b>2.</b> Emme sayılarının ayrı ayrı olarak beş defa olması. Süt kadının kocası da süt çocuğun babası olur.</p>
<p>Süt çocuğun süt annesiyle ve onun nesebiyle evlenmesi haramdır.</p>
<p>Süt kadının ve nesebinin, süt çocuğuyla ve süt çocuğunun çocuklarıyla evlenmeleri haramdır. Ancak süt çocuğunun yakın derecedeki akrabalarıyla ve süt çocuğunun üst akrabasıyla evlenebilir.</p>
<p>Rada, bir kadının sütünün emzirmesine veya sağmakla da olsa bir bebeğe verilmesine denir.</p>
<p>Kocasının izniyle bir kadının öz çocuğundan başka yabancı bir bebeğe kendi sütünden emzirmesi caizdir.</p>
<p>Yüce Allah Kur&#39;an-ı Kerim&#39;de şöyle buyurur:</p>
<p><i>"Eğer güçlükle karşılaşırsanız çocuğu başka bir kadın emzirsin"</i> (Talak: 65/6)</p>
<p>Kişinin bir anda hem neseb ve hem de radâ yönünden iki kızkardeşi veya bir kadınla o kadının teyzesini, halasını ya da herhagi bir mahremini bir nikah altında bulundurması haramdır.</p>
<p>Neseb yoluyla haram olanlar, radâ yoluyla da haramdır. Ancak bir kadın süt emzirdiği çocuğun babasına ve kardeşlerine haram değildir.</p>
<p>Süt çocuğuna, sütünü emdiği kadın ile kadının bütün mahremlerinin kendisine nikahlanması haramdır.</p>
<p>Süt çocuğunun kardeşine ise, süt anne ve onun bütün kızları haram olmaz. Çünkü emme sadece kendisinden sadır olmuştur.</p>
<p>Rada ile ilgili delil, şu Hadis-i Şeriftir.</p>
<p>Peygamberimiz (s.a.v.) buyuruyor: </p>
<p><i>"Süt emme, küçük yaşta ve iki senenin altında olursa, mahrem kılar."<b>[</b><b>1</b><b>] </b></i> </p>
<p>Süt emme yönüyle harâmlık üç şartla sabit olur:</p>
<p><b>1-</b> Süt emen çocuğun iki yaşından küçük olması: Eğer emen kişi iki yaşından büyük olduğu hâlde ne kadar süt emerse emsin, harâmlık sözkonusu değildir.</p>
<p><b>2-</b> Emzirme olarak kabul edilen emmenin en az beş defa olması: Eğer iki yaşına gelinceye kadar dört defa emzirmiş ve beşinci defa emzirdiğinde iki yaşından büyük ise, emzirme hükmü yine de oluşmaz, yani rada sabit olmaz.</p>
<p><b>3-</b> Her beş emzirmede de sütün, çocuğun midesine varmış olması: Verilen süt az da olsa, ya da emzirildikten sonra kusmuş olsa, yine emzirme sayılır. Çünkü kusma mideden gelir.</p>
<p>Emzirmenin beş defa mı olduğu veya daha az mı olduğu, sütün midesine ulaşıp ulaşmadığı yahut her beş emzirmenin çocuk iki yaşından küçük iken mi, yoksa büyük iken mi olduğu hususunda şüpheye düşürülürse, emzirme hükmü câr&#39;i olmaz. Ama böyle bir durumda olanların evlenmemeleri takva için daha iyidir.</p>
<p>Emzirmeden sonra oluşan rada hükmü için harâmlık &#39;Nikahı Haram Olanlar&#39; bölümünde açıklanmıştı. <i><b>[</b><b>2</b><b>]</b></i></p>

<p></font><font face="Times New Roman" size="2.5"><i><b>[1] </b></i>Durekutni, 4/174.</p>
<p><i><b>[2] </b></i>Kadı Ebu Şuca’, Ğayet’ül-İhtisar ve Şerhi , Ravza Yayınları: 484-485.</p>

</body></html>