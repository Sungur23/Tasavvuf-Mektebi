<html><body> <p><font face="Times New Roman" size="4.0" color="red"><center><b>NAFAKA</b></center></p>
</font><font face="Times New Roman" size="3.5">
<p>Nafaka, yiyecek, içecek,  giyecek ve mesken gibi ihtiyaç duyulan temel şeylerdir.</p>
<p>Delil. Nafakanın delili için Allahu Teala şöyle buyurmuştur:</p>
<p><i>"Onları gücünün dahilinde oturduğumuz yerin bir bölümünde oturtun. Onları sıkıştırıp gelmelerini sağlamak için zarar vermeye kalkışmayın. Eğer hamile iseler doğum yapıncaya kadar nafakalarını verin, aranızda uygun bir şekilde anlaşın, Eğer güçlüğe uğrarsanız çocuğu, başka bir kadın emzirecektir." </i>(Talak: 65/6)</p>
<p>Rivayete göre Fatma Binti Kays&#39;in kalan tek talakını bir vekil ile ona gönderip boşamıştı. Rasulullah&#39;a geldi. Resulullah (s.a.v.) ona,</p>
<p><i>"Sana nafaka vermek gerekmez. Ancak hamile olduğun için nafaka verilir. Nafaka ve mesken ancak ric&#39;i talakla boşanan kadına verilir"</i> <b>[1]</b></p>
<p>Hadisi şeriften anlaşılıyor ki kadın önce rıc&#39;i talakla sonra hamile olduğundan dolayı nafaka ve meskeni de karşılanmıştır.</p>
<p>Üç talakla (bain talakla) boşanan bir kadın ise ancak meskeni kocası (onu boşayan) tarafından karşılanır. Kocası ölen kadının matem amacıyla iddet süresinin bitimine kadar süs ve koku sürünmekten kaçınması gerekir.</p>
<p>Ümmü Habibe Peygamberimiz (s.a.v)&#39;nin şöyle buyurduğunu rivayet eder:</p>
<p><i>"Allah&#39;a ve ahiret gününe iman eden bir kadına kocasından başka bir ölü için üç günden fazla koku sürmeyi ve süslemeyi terketmek helal olmaz. Kadın ancak kocasının ölümü üzerine dört ay on gün süslenmeyi terkeder."</i> <b>[2]</b></p>


<p></font><font face="Times New Roman" size="2.5"><b>[1] </b>Ebu Davud, 2290, Darekutni, 4/144.</p>
<p><b>[2] </b>Buhari, 5024; Müslim, 1486.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 481-482.</p>

</body></html>