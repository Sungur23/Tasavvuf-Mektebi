<html><body> <p><font face="Times New Roman" size="4.0" color="red"><center><b>Kasım (Taksimatçı)</b></center></p>
</font><font face="Times New Roman" size="3.5">
<p>Taksimat yapacak kişide şu yedi şartın bulunması gerekir:</p>
<p><b>1.</b> Müslüman olmak.</p>
<p><b>2.</b> Baliğ olmak (ergenlik çağına girmiş olmak).</p>
<p><b>3.</b> Akıllı olmak.</p>
<p><b>4.</b> Hür olmak.</p>
<p><b>5.</b> Erkek olmak.</p>
<p><b>6.</b> Adaletli olmak.</p>
<p><b>7.</b> Hesaplama bilgisine iyice sahip olmak.</p>
<p>İki kişi kendi aralarında bir kişiyi taksimatçı yapmak için anlaşırlarsa, o şahısta yukarıda saydığımız şartlar aranmaz. Şayet taksimat işine kıymetlendirme giriyorsa, en az iki taksimatçının bulunması gerekir.</p>
<p>Ortaklardan biri diğer ortağını zararsız bir taksimata davet ediyorsa o ortağın bu davete icabet etmesi gerekir.</p>
<p>Kasım; payların birbirinden ayrılması ve taksimatı için hakimin görevlendirdiği kişidir.</p>
<p>Buna ayrıca taksimatçı da denilebilir.</p>
<p>Taksimin meşru oluşunu şu ayeti kerime bildirir:</p>
<p><i>"Taksimde akraba, yetim ve fakirler hazır bulunurlarsa terekeden onlara da bir şeyler verin ve onlara güzel söz söyleyin " </i>(Nisa:4/8)</p>
<p>Cabir şöyle rivayet eder: </p>
<p>"Hazreti peygamber taksim olunmayan her ortaklıkta akarda ve bahçede şuf ’a olduğuna hükmetti."<b> [1] </b> </p>
<p>Taksim yapacak kişide bulunması gereken şartlar metinde açık bir şekilde ifade edilmiştir.</p>
<p>Yukarıdaki ilk altı şartın taksim yapacak kişide bulunmasının nedeni taksim yapacak kişinin bu işin ehli olmasıdır ki ancak bu altı şartın bulunmasıyla olabilir.</p>
<p>Hesap ve ölçüyü bilmesi de taksim edilecek malın cinsine göre gerekli olan aletlerin bulunmasıdır. Nasıl ki bir kadı şeriatın hükümlerini bilmesi gerekiyorsa taksimatçını da hesap ilimini bilmesi gerekir.</p>
<p>Ayrıca taksimatçının taksim edeceği malın kıymetini de bilmesi gerekir.</p>
<p>Taksimde her hak sahibinin hakkını gözeterek taksim etmek gerekir.</p>
<p>Peygamberimiz (s.a.v) şöyle buyurmuştur:</p>
<p><i>"İslamda ne zarar vermek ne de zarara uğramak vardır."</i> <b>[2]</b></p>


<p></font><font face="Times New Roman" size="2.5"><b>[1] </b>Buhari, 2138, Müslim , 1608.</p>
<p><b>[2] </b>İbm Mace, 2340.</p>

</body></html>