<html><body> <p><font face="Times New Roman" size="4.0" color="red"><center><b>Farz Namazlara Tabi Olmayan Sünnetler</b></center></p>

<p></font><font face="Times New Roman" size="3.5">Farz namazlara tabi olmayan sünnetlerden, Ramazan ve Kurban Bayramı namazları, Güneş ve Ay tutulması namazları ile istiska (Yağmur Duası) namazı için gerekli deliller ileride kendi konularında zikeredilecektir.</p>
<p>Farz namazlarla birlikte kılınan sünnetler:</p>
<p>-Sabah namazından önce kılınan iki rekat için Hz. Aişe (r. anha) şöyle rivayet eder:</p>
<p>"Allah Resulü (s.a.v.), sabah namazından önce kılınan iki rekata gösterdiği önemi, başka hiç bir nafile namaza vermezdi.." <b>[1]</b></p>
<p>-Öğlen namazı farzından önce dört, sonraki iki rekat için yine Hz. Ai-şe şöyle demiştir: "Hz. Peygamber benim odamda öğleden önce dört rekat kılar ondan sonra da çıkıp halka farz namazı kıldırır, sonra tekrar iki rekat kılardı." <b>[2] </b>Peygamberimiz (s.a.v.)&#39;in öğlen farzından sonra dört rekat sünnet kıdığı da rivayet edilmektedir.</p>
<p>Ümmü Habibe&#39;den rivayetle Peygamberimiz (s.a.v.) şöyle buyurmuştur: "Kim öğlenin farzından önce ve sonra dörder rekat namaz kılmaya devam ederse, Allah onu cehennem ateşine haram kılar." <b>[3]</b></p>
<p>Cuma namazı da öğlen namazı gibidir. Çünkü Cuma namazı öğlen namazının bedelidir. Abdullah İbni Me&#39;sud&#39;un cuma namazından önce ve sonra dörder rekat namaz kıldığı rivayet edilmiştir. " <b>[4]</b></p>
<p>-İkindi farzından önce dört rekat için Hz. Ali şöyle rivayet eder: "Allah Resulü (s.a.v.) ikindi farzından önce dört rekat namaz kılar ve arasını selamla ayırırdı." <b>[5]</b></p>
<p>İkindi farzından önceki dört rek&#39;at sünnet için Abdullah İbni Ömer de şöyle rivayet eder: Peygamber (s.a.v), "İkindi farzından önce dört rekat namaz kılan kişiye Allah rahmet etsin." <b>[6] </b>buyurumuştur.</p>
<p>-Akşam ve yatsı namazı farzından sonra kılınan iki rekat için İbni Ömer şöyle demiştir: "Rasulullah (s.a.v.) ile birlikte öğlen namazından evvel iki ve ondan sonra iki, akşam namazından sonra iki, yatsı namazından sonra iki, cuma namazından sonra da iki rekat (sünnet) kıldım, akşam, yatsı ve cumanın sünnetlerini peygamberin evinde O&#39;nun yanında kıldım." <b>[7]</b></p>
<p>-Yatsı namazından sonra kılınan iki sünnetler için; yukarıdaki hadis-i şerif delil olarak gösterilebilir.</p>
<p>-Vitirler için Hz. Ali şöyle demiştir: Vitir namazı farz değildir, ama Peygamber (s.a.v.) ashabının yanma çıktı ve "Allah size bir namaz ziyade kıldı ki o namaz sizin hakkınızda kırmızı tüylü develerden daha hayırlıdır, işte o namaz vitir namazıdır. O namazı size yatsı ile fecrin doğuşu arasında verdi." dedi. <b>[8]</b></p>
<p>Görüldüğü gibi bu hadis ayrıca vitir namazının vaktini de belirtmektedir.</p>
<p>Vitir namazının mükafatını kaçırmamak için her müslüman ondan nasibini almalıdır. Ebu Eyyub&#39;el Ensari şöyle rivayet eder. Rasulullah (s.a.v.): "Vitir namazını kılmak her müslümana haktır. Vitri beş rekat kılmak isteyen bes kılsın, üç rekat kılmak isteyen üç kılsın, bir rekat kılmak isteyen de bir rekat kılsın." <b>[9] </b>buyurdu.</p>
<p>Vitir on bir rekata kadar da kılınabilir. Her iki rekatta bir selam verilir.</p>
<p>-Akşam ve yatsı farzından önce hafif olarak iki rekat namaz kılmak sünnettir.</p>
<p>Abdullah İbni Muğaffel El Müzenni (r.a) şöyle dedi:</p>
<p>Rasulullah (s.a.v.) üç kere "Her iki ezan (ezan ile kamet) arasında bir namaz vardır." buyurduktan sonra üçüncü söyleyişinden sonra "...kılmak isteyen için." sözünü ilave etti. <b>[10]</b></p>
<p>Yukarıdaki hafiften kasıt biraz acele kılınmasıdır çünkü sonrasında farz namaz vardır camaatle kılınma ihtimali olabilir. Ayrıca bu sünnetler müekkedler gibi olmayıp peygamber (s.a.v.)&#39;in "...kılmak isteyen için" buyurmasından anlaşılıyor ki bunlar diğer sünnetler kadar önemli değildir.</p>
<p></font><font face="Times New Roman" size="3.0">  </p>
<p></font><font face="Times New Roman" size="2.5"><b>[1] </b>Buharı, 1126; Müslim, 724</p>
<p><b>[2] </b>Müslim, 730</p>
<p><b>[3] </b>Tinııi:i,427</p>
<p><b>[4] </b>Tirmizi, 523</p>
<p><b>[5] </b>Tinimi, 429</p>
<p><b>[6] </b>Tirmizi, 430</p>
<p><b>[7] </b>Buharı, 1127. Muslini, 729</p>
<p><b>[8] </b>Ehıı Davud, 1418.</p>
<p><b>[9] </b>Ehu Davud, 142.</p>
<p><b>[10] </b>Müslim, 838</p>
</body></html>