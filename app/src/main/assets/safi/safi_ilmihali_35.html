<html><body> <p><font face="Times New Roman" size="4.0" color="red"><center><b>(Altın Ve Gumuş) Kaplarının Kullanımı</b></center></p>

<p></font><font face="Times New Roman" size="3.5">Altın ve gümüşten imal edilmiş her çeşit sofra tabaklarının kullanılması caiz değildir. Bunların dışında kalan her çeşit tabağın kullanılması caizdir.</p>
<p>Erkek olsun, kadın olsun yemek, içmek veya başka amaçlarla kullanılan sürmelik, kaşık, çatal, tarak, iğne veya bunlara benzer altın ve gümüşten imal edilmiş eşyaları ve mutfak malzemelerini kullanmaları haramdır.</p>
<p>Cami ve Kâ&#39;be duvarını veya tabanını, avizesini altın veya gümüş ile süslemek caiz değildir. Kur&#39;an-ı Kerim&#39;i altın ve gümüş ile süslemek kadınlar için caiz, erkekler için ise sadece gümüş ile süslemek caizdir.</p>
<p>Erkekler için altın yüzük takmak haramdır. Gümüş yüzük takmak ise, örfe göre israf sayılmadığı sürece sünnettir.</p>
<p>Kullanma ister yemek yemede ister su içmede isterse abdest almada olsun, altın veya gümüşten imal edilen kabların kullanılması ile   bu tür ihtiyaçların giderilmesi haramdır.</p>
<p>Huzeyfe&#39;den rivayete göre peygamberimiz (s.a.v.) şöyle buyurmuştur: <i>"Altın ve gümüş kaptan içmeyiniz, atlas ve harir (ipekli) elbise giymeyiniz. Çünkü bunlar dünyada onlara (kafirlere) ahiret gününde ise sizindir."</i> <b>[1] </b>Burdaki haram hükmü başka şeylerde yani giyecek, içecek  ve yiyeceklerde kullanılmalarının haram olduğu hükmüne girmektedir.</p>
<p>Altın ve gümüş ile, sadece erkekler için kullanılması uygun görülmeyen ipek dışında kalan inci, mercan, elmas ve bu gibi kıymetli madenlerin kullanılmasında herhangi bir sakınca yoktur. Çünkü bunların haram oluşu hakkında bir delil yoktur. <b>[2]</b> </p>

<p></font><font face="Times New Roman" size="2.5"><b>[1] </b>Buhari ,5110 Müslim, 2067.</p>
<p><b>[2]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 83. </p>

</body></html>