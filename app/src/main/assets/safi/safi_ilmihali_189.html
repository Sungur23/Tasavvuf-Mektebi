<html><body> <p><font face="Times New Roman" size="4.0" color="red"><center><b>UMRA VE RUKBA</b></center></p>
</font><font face="Times New Roman" size="3.5">
<p><b>Umra:</b> Mal sahibinin birine, &#39;Bu malı sana umra etlim&#39;. Veya &#39;Ömrün boyunca bu malı sana hibe eltim&#39; ya da &#39;Ömrüm boyunca bu malı sana hibe ettim&#39; gibi sözlerdir. Bu hibe, hibe edenin ömrüne bağlı olduğu için &#39;Umra&#39; ismini almıştır.</p>
<p><b>Rukba:</b> Mal sahibinin birine, &#39;Sen benden önce ölürsen mal bana dönecek, eğer ben senden önce ölürsem sana ait olacaktır&#39; gibi sözlerdir. Bu hibe çeşidinde her biri diğerinin ölümünü beklediği için beklemek anlamına gelen &#39;Rukba&#39; ismini almıştır.</p>
<p>Peygamberimiz (s.a.v.) bu iki hibe çeşidi ile ilgili şöyle buyurmuştur: </p>
<p><i>" Umra, verilen kimseye caiz ve rukba da verilen kimseye caizdir"</i> <b>[1]</b> Alış-verişte olduğu gibi hibenin sınırlı bir zamana bağlanması caiz değildir. Ama yukarıdaki iki hibe çeşidi her ne kadar bir zamana bağlanmış ise de onlar bu kaideden istisna edilmiştir. Resulullah (s.a.v.) bunların hibe olarak cevazını belirtmişlerdir. Bu nedenle koşulan zaman şartı geçersiz ve hibe geçerli kılınmıştır. İmam Malik ve tabiileri &#39;Umra&#39; hibesinde &#39;Umrayı alanın ölümü ile mal, onu verene ve onun varislerine, diğer mezheplerde ise &#39;Hibe olduğu için hibe olanın varislerine geçer, demişler.</p>
<p>Hibe geçen muamelelerden tamamıyla ayrı olan bir işlem olup, kişinin karşılıksız olarak malını zimmetinden çıkarıp başka birine veya bir yere vermektir ki bunun da bazı rükünleri vardır.</p>
<p>Hibenin rükünleri şunlardır:</p>
<p><b>1)</b> Akid yapan iki taraf (Hibe eden ve kendisine hibe edilen):</p>
<p>Hibe edenin, hibe ettiği şeye hükmen sahip olması gerekir. Mesela, kumanın gecesini kumasına hibe etmesi, hükmen sahip olduğu bir haktır. Kendisine hibe edilenin ise, mülk edinmeye ehil olması gerekir. Şayet mükellef değilse, velisi onun yerine hibeyi kabul eder.</p>
<p><b>2)</b> Siga: Bundan kasıt icab ve kabuldür.Hibe eden, "Sana şunu hibe ettim", kendisine hibe edilen de, "Kabul ettim" anlamında sözler sarfet-mesi veya bu anlamda olacak davranışlarda bulunması yeterlidir.</p>
<p><b>3)</b> Hibe edilen şey: Satışı caiz olan herşey hibe edilebilir. Kendisine hibe yapılan kimsenin hibe edilen şeye malik olması, ve hibe alanın da teslim almasıyla olur. <b>[2]</b></p>

<p></font><font face="Times New Roman" size="2.5"><b>[1] </b>Tirmizi, 1351: Ebu Davud, 3558.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 366.</p>

</body></html>