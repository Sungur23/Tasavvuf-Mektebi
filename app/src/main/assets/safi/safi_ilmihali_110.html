<html><body> <p><font face="Times New Roman" size="4.0" color="red"><center><b>Cuma Namazının Sünnetleri</b></center></p>
</font><font face="Times New Roman" size="3.5">
<p><b>a)</b> Cuma namazına erken gitmek sünnettir.</p>
<p>Ebu Hureyre (r.a.)&#39;dan rivayeten Peygamberimiz (s.a.v.) şöyle buyurdu:</p>
<p>"Cuma günü kim cünüplükten yıkanır gibi yıkanarak camiye giderse, bir deve kurban etmiş olur. ikinci olarak giden bir sığır kesmiş olur. Üçüncü olarak giden boynuzlu bir koç kurban etmiş olur, dördüncü olarak giden bir tavuk kurban etmiş olur. Beşinci olarak giden bir yumurta bağışlamış olur. imam minbere çıktığı zaman melekler zikir dinlemeye hazır olurlar." <b>[1]</b></p>
<p>b) Cemaatın omuzlarından atlayarak ileri geçmemek. Abdulah bin Busr&#39;den rivayete göre;</p>
<p>"Cuma günü bir adam, Resulullah (s.a.v.) hutbe okurken insanların omuzlarından atlıyordu. Resulullah (s.a.v.) o adama &#39;Otur, insanlara eziyyet ettin" buyurdu." <b>[2]</b></p>
<p>Ancak ileride boş yer varsa müslümanları incitmeden ilerlenebilir.</p>
<p>c) Uykusu gelen birinin, kimseyi rahatsız etmeden uykusunu kaçırmak için yer değiştirmesi uygundur.</p>
<p>Yüce Allah cuma günü ve cuma namazına büyük bir önem vermiştir. Bu günde binlerce kişiyi Cehennem&#39;den azat eder. Kim bu günde ölürse kendisine şehit sevabı verilir ve kabir azabından korunur.</p>
<p>Cuma günü öyle büyük bir gündür ki, Allah&#39;u Taala onu, Muhammed (s.a.v)&#39;in ümmetinden inanan kullarına bağışlamış ve haftanın günahlarının temizleyici bir günü olarak kılmıştır. O halde inanan müslümanlar olarak cuma günü ve cuma namazının ehemmiyetine inanıp sarılmamız gerekir.</p>
<p>Cuma gününün önemini bildiren bazı hadis-i şerifleri bilmekte yarar vardır.</p>
<p>Peygamber (s.a.v.) şöyle buyurmuştur: "Güneşin doğduğu en hayırlı gün cuma günüdür. O gün Adem (a.s.) yaratıldı. O gün Cennete kondu. O gün Cennet&#39;ten çıkarıldı. Kıyamet Cuma gününden başka bir günde kopmayacaktır."</p>
<p>Başka bir hadisi şeriflerinde:</p>
<p>"Allah katında günlerin en üstünü ve en büyüğü cuma günüdür. Cuma günü Allah katında Ramazan ve Kurban Bayramı&#39;ndan daha büyüktür. Cuma günlerinde beş haslet vardır:</p>
<p>Allah, Adem i cuma günü yarattı. Yine Ademi Cuma günü yeryüzüne indirdi. Adem Cuma günü vefat etti. Cuma gününde öyle bir saat vardır ki, kul haram istemediği müddetçe, o saatte isteyip de Allah&#39;ın vermediği hiç bir şey yoktur. Kıyamet de cuma günü kopacak, Cuma günü korkmayan hiç bir mukarreb melek, gök, yer, rüzgar, dağ ve deniz yoktur." <b>[3]</b></p>
<p>Resulullah (s.a.v.) cuma namazının fazileti için de şöyle buyuruyor: "... veyahut evinde olan kokuları kullanır da camiye gider ve iki kimsenin arasını ayırmadan kendisi için olan namazları kılar ve sonra da İmanı hutbe okuduğu zaman siikut ederse, O cuma ile diğer Önceki cuma arasındaki günahları affolunur." <b>[4]</b></p>
<p>Cuma namazı akıl, baliğ, erkek, hür, mukim (yolcu olmayan) ve sıhhati yerinde (hasta veya cuma namazına gidemeyecek kadar sakatlığı olmayan) olan her müslümana farzdır. Kadınların cuma namazına gitmeleri mekruhtur. Ama şartlar el verir camide uygun yer bulur gider kılarsa namazı sahih olup, öğle namazı yerine geçer.</p>
<p>Cuma namazı iki rekattır. Birinci rekatte Fatiha&#39;dan sonra cuma cure-sini, ikinci rekatta Fatiha&#39;dan sonra Gaşiye suresini okumak sünnettir.</p>
<p></font><font face="Times New Roman" size="3.0">  </p>
<p></font><font face="Times New Roman" size="2.5"><b>[1] </b>Buharı. 841; Müslim, 850</p>
<p><b>[2] </b>Ebu Davud ve Ncsai.</p>
<p><b>[3] </b>Muslini, t 3 sah 405 no 854</p>
<p><b>[4] </b>Buharı, 883</p>

</body></html>