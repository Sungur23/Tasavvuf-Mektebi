<html><body> <p><font face="Times New Roman" size="4.0" color="red"><center><b>İhrama Girmek İçin Mikat Yerleri</b></center></p>
</font><font face="Times New Roman" size="3.5">
<p><b>1. Zulhuleyfe:</b> Medine-i Münevvere&#39;nin 11 km. güneyinde bir kasabadır. Mekke&#39;ye 450 km. uzaklıkta olup, Medine-i Münevvere&#39;den Mekke-i Mükerreme&#39;ye gelen yerli ve yabancı hacı adaylarının ihrama girdikleri yerdir.Bu mikat, Suudi Arabistan halkı arasında "Abar-ı Ali" diye de bilinmektedir.</p>
<p><b>2. Cuhfe:</b> Mekke ile Medine arasında Kızıldeniz&#39;e yakın bir kasabadır.</p>
<p>Şam ve Şam yönünden gelenlerin yani, Türkiye, Mısır ve Kuzeybatı Afrika tarafından gelen hacı adayları veya haccetmek istiyenlerin ihrama girdikleri yerdir. Mekke&#39;ye uzaklığı takriben 187 km. dir.</p>
<p><b>3. Yelemlem:</b> Mekke&#39;nin güneyinde bir yerdir. Yemen tarafından gelen hacıların mikatıdır. Mekke&#39;yle arası yaklaşık 54 Km.&#39;dir Mekke&#39;ye en yakın mikat da budur.</p>
<p><b>4. Karn:</b> Necit bölgesi istikametinden gelen hacıların mikatıdır. Mekke&#39;ye uzaklığı yaklaşık 96 km. dir.</p>
<p><b>5. Zat-ı Irk:</b> Irak ve çevresinden gelenlerin mikat yeridir. Mekke&#39;nin Kuzey doğusunda olup 94 Km. mesafededir.</p>
<p>Yolu hiç bir mikata uğramayan kimse ise hangi mikatın hizasından geçerse, o mikatın hizasına geldiği zaman ihrama girmesi gerekir.</p>
<p>Mekke dışından gelen hacı adayları mikat denilen sınıra varmadan önce hatta kendi memleketlerinde bile niyet edip hacca veya umreye başlayıp, İhrama girebilir. Ancak mikatta ihrama girmek daha da sevaptır.</p>
<p>Hac veya umre maksadıyla gelip mikat denilen yeri ihramsız geçmek haramdır. Geçtikten sonra yolda veya Mekke&#39;de ihrama girerse bir vacibi terkettiği için haram işlemenin yanında kurban kesmesi gerekir.</p>
<p>Bu itibarla mikat yerine geri dönüp orada ihrama girerse ceza kurbanı kalkar. Aksi taktirde ihrama girmekle beraber ceza kurbanı vermesi lazımdır. Bu da gücü yetenler için bir koyun kesmektir. Gücü yetmeyenler ise 10 gün oruç tutar. Tafsilatlı olarak açıklanması ileride yapılacaktır</p>

</body></html>