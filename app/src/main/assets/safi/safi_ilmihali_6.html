<html><body> <p><font face="Times New Roman" size="4.5" color="red"><center><b>Fıkhı Terimler</b></center></p>

<p></font><font face="Times New Roman" size="3.0"><b>Mükellef:</b> Mükellef, sorumlu demektir. Akıllı, buluğ çağına eren, Allah&#39;ın emir ve yasaklarıyla sorumlu olan müslümanlara mükellef denir. Mükellef, Allah&#39;ın kendisine emr olunanı yapmakla, yasaklanandan da kaçınmakla yükümlüdür.</p>
<p></font><font face="Times New Roman" size="3.0">Mükellefin şartları üçtür:</p>
<p></font><font face="Times New Roman" size="3.0"><b>1-</b> Müslüman olmak.</p>
<p></font><font face="Times New Roman" size="3.0"><b>2-</b> Akıllı olmak: Akıl hastalan, deliler mükellef değildir. Çünkü bunlar iyi ile kötüyü birbirinden ayırtedemezler.</p>
<p></font><font face="Times New Roman" size="3.0"><b>3-</b> Buluğ (ergenlik) çağına gelmek: Ergenlik, kişinin kendi cinsiyetini ve şahsiyetini anlaması demektir. Bu devre genelde erkeklerde 12-15, kadınlarda ise 9-15 yaş arasıdır.</p>
<p></font><font face="Times New Roman" size="3.0">Onbeş yaşına geldiği halde ergenlik çağına gelmeyen kadın ve erkekler İslam&#39;ın emirleriyle yükümlü olup, mükellef hükmüne girerler.<b>[1]</b></font><font face="Times New Roman" size="3.5"> </p>

<p></font><font face="Times New Roman" size="4.5" color="red"><center><b>Ef’al-i Mükellefin (Mükellefin Fiilleri)</b></center></p>

<p></font><font face="Times New Roman" size="3.0"><b>l- Farz:</b> Allah&#39;ın kesin olarak mükelleften yapmasını istediği hükümlerdir.</p>
<p></font><font face="Times New Roman" size="3.0">Mesela; "Namaz kılınız, oruç tutunuz, ana-babaya itaat ediniz." gibi emirlerdir. Farzın terki haramdır işlenmesinde sevap, özürsüz terkedilmesinde Allah&#39;ın azabı vardır. Farzı inkar eden kimse dinden çıkar (kâfir olur). Farz ikiye ayrılır: </p>
<p></font><font face="Times New Roman" size="3.0"><b>a) Farzı Ayn:</b> Mükelleflerden her birinin yapması lazım gelen emirlerdir. Namaz, oruç gibi. İşte bu ibadetler her mükellef üzerine bizzat farzdır. Bazı mükelleflerin yapmasıyla diğerlerinden yükümlülük kalkmaz.</p>
<p></font><font face="Times New Roman" size="3.0"><b>b) Farz-ı Kifaye:</b> Mükelleflerden bazılarının yapmalarıyla diğerlerinden düşen, herkes için yapma mecburiyeti olmayan farzlardır.</p>
<p></font><font face="Times New Roman" size="3.0">Mesela; cenaze namazı bir kişi veya birkaç kişi kılarsa kifayet eder. Yalnız kılanlar mükafat alır, kılmayanlar herhangi bir mükafat almaz veya ceza görmezler. Ama bir ölünün cenaze namazı kılınmazsa toplumun hepsi Allah nazarında sorumludur</p>
<p></font><font face="Times New Roman" size="3.0">Farzı kifaye, bütün müslümanlardan yapılması istenilen fakat her birisinin değil de bazı mükelleflerin yapmasıyla yeterli olup bununla diğerlerinden mesuliyetin düştüğü farzdır. Farzı kifayeyi toplumun hiç bir ferdi yapmasa hepsi günahkar ve asi olur.</p>
<p></font><font face="Times New Roman" size="3.0"><b>2- Vacip:</b> Yapılması şer&#39;an kat&#39;î bir delil ile sabit olmamakla beraber kuvvetli bir delil ile sabit olan farzdan sonra gelen hükümlerdir.</p>
<p></font><font face="Times New Roman" size="3.0">Başka bir tarifle; Şer&#39;î bakımdan doğru ve uygun olan, kesinlik bakımından farzdan sonra gelen emirlerdir..</p>
<p></font><font face="Times New Roman" size="3.0">Şafii mezhebinde vacip, farz gibidir. Hac konusu dışında vacip ile farz arasında hiç bir fark yoktur. Hac konusunda vaciplerin hükmü diğer vaciplerle aynı değildir. Zira haccın vacipleri olmadan da hac ibadeti sahih olur. Hacceden bir kimse haccın vaciplerinden birini terkederse bu terkinden dolayı günahkar olur ve bunun için fidye vermesi gerekir. Ayrıntılar Hac Bölümü&#39;nde görülecektir.</p>
<p></font><font face="Times New Roman" size="3.0"><b>3- Rükün:</b> Bir ibadetin içinde yapılması gerekli olup, o ibadetin bir parçası gibidir. Rükünler sözkonusu ibadetin sahih olması için gerekli olan şeylerdir.</p>
<p></font><font face="Times New Roman" size="3.0"><b>4- Şart:</b> Bir ibadete başlamadan evvel yapılması gerekli olup o ibadetin parçası olmayan şeylerdir. Mesela namaz ibadeti için abdestli olmak, satri avrete riayet etmek ve kıbleye yönelmek gibi.</p>
<p></font><font face="Times New Roman" size="3.0"><b>5- Sünnet:</b> Peygamberimiz Hz. Muhammed (s.a.v.)&#39;in söz, fiil veya tasdik yollarıyla meydana getirmiş olduğu her şeydir. Mesela 5 vakit namazla birlikte kılınan sünnetler, teravih namazı, ezan, kamet gibi.</p>
<p></font><font face="Times New Roman" size="3.0">Sünnetlerin işlenmesinde sevap, bile bile" terkedilmesinde tekdir vardır. Sünnetleri terk etmeyi alışkanlık haline getirenler Peygamberimiz (s.a.v.)&#39;in şu hadisi şerifi ile şefaatinden mahrum kalırlar:</p>
<p></font><font face="Times New Roman" size="3.0"><i>"Sünnetimi terkeden benden değildir"</i></p>
<p></font><font face="Times New Roman" size="3.0"><b>6- Müstehap:</b> İşlenmesinde sevap olan terkinde günah olmayan şeylerdir. Sünnet namaz kılmak, sünnet oruç tutmak, sadaka vermek gibi.</p>
<p></font><font face="Times New Roman" size="3.0"><b>7- Mubah:</b> Sevilen, hoşa giden şeylerdir. Yapılması dinen emredilmediği halde şer&#39;an makbul sayılan şeylerdir. Yapılmasında sevap olmadığı gibi terkedilmişinde de günah olmayan fiillerdir. Yemek, içmek, oturmak, kalkmak gibi.</p>
<p></font><font face="Times New Roman" size="3.0"><b>8- Haram:</b> Mükelleften yapılmaması istenilen ve kat&#39;î bir delil ile sabit bulunan şer&#39;i hükümlerdir. "Adam öldürmeyiniz, içki inmeyiniz, fesatlık çıkarmayınız" gibi.</p>
<p></font><font face="Times New Roman" size="3.0"><b>9- Mekruh:</b> Haram kadar kesin olmayan yasaklardır. Mekruh iki kısma ayrı tır:</p>
<p></font><font face="Times New Roman" size="3.0"><b>Tahrimen Mekruh:</b> Mükelleften kesin bir delil ile işlenilmemesi istenilen davranışlardır. Harama yakın olan mekruhlardır. Namazları bile bile geciktirmek, oruçlu iken kötü sözler söylemek gibi.</p>
<p></font><font face="Times New Roman" size="3.0"><b>Tenzihen Mekruh: </b>Mükelleften işlenilmemesi kesin olmayan bir delil ile sabil olan fiillerdir. Hclala yakın olan mekruhlardır. Sağ elle burnunu temizlemek, sol elle yemek yemeye banlamak gibi</p>
<p></font><font face="Times New Roman" size="3.0"><b>10- Eda: </b>Dinde tayin edilen vakit içerisinde ibadeti ifa etmektir. Mesela öğlen namazını öğle vaktinde kılmak, Ramazan orucunu ramazan ayında tutmak gibi.</p>
<p></font><font face="Times New Roman" size="3.0"><b>11- Kaza: </b>Farz olan bir ibadetin kendisine tayin edilen vaktinin dışında yapılmasıdır. Vaktinde kılınmayan namazı o vaktin dışında kılmak ya da Ramazan ayında tutulmayan orucu Ramazan ayı dışında tutmak gibi.</p>
<p></font><font face="Times New Roman" size="3.0">Bir kimsenin ister mazaretli olsun isler mazaretsiz olsun bir ibadeti vaktinde eda etmemesi halinde kaza etmesi farzdır. Ancak mazaretli olarak ibadeti terkeden günahsız, mazaretsiz terkeden ise günahkar olur.</p>
<p></font><font face="Times New Roman" size="3.0"><b>12- İade: </b>Bir ibadeti vakti içinde ikinci defa yapmaktır. Bunun sebebi daha fazla sevap elde etmek içindir. Mesela ikindi namazını vaktinde kılan birinin cemaat sevabı kazanmak için ayni vakit içinde ikindi namazını cemaatle kılması gibi.</p>
<p></font><font face="Times New Roman" size="3.0"><b>13- Müfsit: </b>Başlanmış bir ibadetin bozulması durumudur. Namazda yüksek sesle gülmek veya konuşmak, oruçlu iken bile bile herhangi bir şey yemek gibi.<b> [2]</b></p>

<p></font><font face="Times New Roman" size="2.5"><b>[1]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 33.</p>
<p></font><font face="Times New Roman" size="2.5"><b>[2]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 33-35.</p>

</body></html>