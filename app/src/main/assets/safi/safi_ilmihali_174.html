<html><body> <p><font face="Times New Roman" size="4.0" color="red"><center><b>BEDENDE KEFALET</b></center></p>
</font><font face="Times New Roman" size="3.5">
<p>Kendisinde kul hakkı bulunan bir kimse için onun yerine bedenen kefil olmak caizdir.</p>
<p>Kefalet, kitap sünnet ve icma ile meşrudur.</p>
<p>Kitaptan delil. Allah Kur&#39;an-ı Kerim&#39;de şöyle buyuruyor</p>
<p><i>"Onlar şöyle dediler: Ey vezir! Doğrusu bunun büyük bir ihtiyar babası var (bununla teselli oluyor), onun için yerine birimizi al, çünkü biz seni iyilik edenlerden görüyoruz."</i> (Yusuf: 12/78)</p>
<p>Kefalet; tanımı ayrıca şu şekilde de olabilir: "Karşılıklı arzu ve borç hususunda iki zimmeti birbirine bağlamak&#39; şeklindedir.</p>
<p>Kefalet, zamanın bir çeşidi olup, kişinin kendisini veya malını hazır kılmaya mahsustur.</p>
<p>Allah (c.c.) hakkı olan içki ve hırsızlık hakkı gibi şeyler için kefalet caiz değildir.</p>
<p>Kısas ve kazf haddi gibi bir kul hakkından dolayı, hüküm meclisine getirilmesi gereken birini getirme ile ilgili bir yükümlülüktür. Ödünç alınmış ya da gaspedilmiş bir malı getirmeyi kendi üzerine almaya da denir.</p>
<p>Kefil, kefil olduğu kimseyi getirip teslim etmekle sorumluluktan kurtulur.</p>
<p>Kefalet fıkıhta, "Hımale", "Zamane" ve "Ze&#39;âme" gibi kavramlarla da isimlendirilebilir.</p>
<p>Kefalette; kefil, asil, mekfulun leh ve bir de mekfulun bih bulunur. </p>
<p><b>1-</b> <b>Kefil:</b> Kendisi üzerine kefil olunun can, mal, borç veya işi yerine getirmeyi üzerine alan kimsedir.</p>
<p>Kefilin akıl, baliğ ve kefalete izin alarak asilin malında mutlak tasarruf sahibi olması gerekir.</p>
<p>Kefile, zamin, zâ&#39;im, hamîl ve kabîl de denir.</p>
<p><b>2- Asil:</b> Borçlu olan kimsedir, kendisine kefil olunur. Ergin, akıllı, hazır ve kefalete razı olması şart değildir. Aksine, çocuğa, deliye ve hazır bulunmayana kefil olmak caizdir. Kefil, kefaleti yerine getirirken bunların hiç birine danışmaz, işlerini kendiliğinden yapar.</p>
<p><b>3- Mekfulun leh:</b> Alacaklı kimsedir. Kefilin kim olacağını bilmesi şarttır.</p>
<p><b>4- Mekfulun bih:</b> Bu da, kefil olanın ödemesi gerekli olan can, mal, borç veya iştir. <b>[1]</b></p>

<p></font><font face="Times New Roman" size="4.0" color="red"><center><b>Kefaletin Çeşitleri</b></center></p>
</font><font face="Times New Roman" size="3.5">
<p><b>1- Cana kefalet. </b></p>
<p>Bedende Kefalet&#39;in konusu bu tür kefalettir.</p>
<p>Cana kefalet "Diman-ül-vech" diye tanınır. Kefilin kefil olduğu şahsı, alacaklıya götürmeye kefil olması demektir.</p>
<p>Şafii mezhebine göre, kısas ve kazf haddi gibi insani bir hak bulunan kimsenin getirilmesi hususunda kefalet sahihtir. Çünkü bu lazım bir haktır. Allah&#39;ın hakkı olduğunda ise kefalet sahih olmaz.</p>
<p><b>2- Mala kefalet:</b></p>
<p>Kefilin mali bir borcu ödemeyi almasıdır. &#39;Zaman&#39; konusu olan kefalet bu tür kefalettir</p>
<p>Mala kefalet üç çeşittir:</p>
<p><b>a)</b> Borca kefalet: Başkasının zimmetinde bulunan borcu Ödemeyi üzerine almaktır. Borcun da şu şartları vardır;</p>
<p>- Borcun; karz, ücret, fiyat, mehir borcu gibi kefalet sırasında sabit olması gerekir.</p>
<p>- Borcun ma&#39;lum olması gereklidir. Belirli olmayan borç için kefalet sahih olmaz.</p>
<p><b>b)</b> Mala kefalet ve teslime kefalet: Başkasının elinde bulunan belirli bir malın teslimini üzerine almaktır.</p>
<p><b>c)</b>  Mes&#39;uliyete kefalet: Satıcının herhangi bir tehlike dolayısıyla malın mesuliyetini üstlenmesi ve onu almasıdır.<b> [2]</b> </p>

<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 331-332.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 332.</p>

</body></html>