<html><body> <p><font face="Times New Roman" size="4.0" color="red"><center><b>İstinca</b></center></p>
</font><font face="Times New Roman" size="3.5">
<p>Büyük ve küçük abdesl yaparken temizlenmek vaciptir. Temizlenmek için efdal olan önce taş ile daha sonra su kullanmaktır. Daha kısa yoldan yalnız su ile veya yalnız 3 adet taş ile temizlenmek te caizdir. İkisinden birini kullanmak isteniyorsa su kullanmak daha da efdaldir.<b> [1]</b></p>
<p>(Kişi tuvalet ihtiyacını gidermeye çıktığı zaman) sahralarda (çöllerde) önünü ve arkasını kıbleden korusun.</p>
<p>Durgun su, meyve veren ağaçların altı, yollara, gölgeliklere ve yer çatlaklıklarına küçük ve büyük abdesti yapmaktan kaçınmak gerekir.</p>
<p>Büyük ve küçük abdest yaparken konuşmamak ön ve arkayı Ay ve Güneş&#39;e çevirmemek gerekir.</p>
<p>Büyük ve küçük abdest bozulduktan sonra temizlemenin su ile yapılması gerektiğini bildiren hadis:</p>
<p>Ata, Enes bin Malik&#39;in şöyle dediğini rivayet eder:</p>
<p>"Rasulullah (s.a.v.) kaza-i hacet için helaya girer. Ben ve benim kadar bir genç ile beraber bir su kabı, bir de ucu demirli bir değnek taşırdım. Resulullah (s.a.v.)bu su ile istinca eder, temizlenirdi. Ucu demirli değneği de yere dikerek sütre yapar ona doğru namaz kılardı." <b>[2]</b></p>
<p>Büyük ve küçük abdest bozduktan sonra eğer sadece taş ile temizlenebiliyorsa kullanılan taşların temiz ve kuru olmaları gerekir. Ayrıca ön ve arkadan çıkan necasetin taşlarla temizlenebilmesi için necisin kurumaması lazımdır. Üç taşla istinca yapılabileceği için delil:</p>
<p>İbni Me&#39;sud şöyle rivayet ediyor: "Peygamberimiz (s.a.v.) büyük abdeste çıktı. Bana üç taş getirmemi emretti."<b>[3]</b> </p>
<p>Ayrıca Hz. Aişe de şöyle rivayet eder: "Resuli Ekrem, (s.a.v.) şöyle buyurmuştur: </p>
<p>"Biriniz kaza-i hacet etmek istediğinde temizlik için yanına üç taş alsın. Bu taşlar ona yeterlidir." <b>[4]</b></p>
<p>Başka bir hadis-i şerifte peygamberimiz (s.a.v.):</p>
<p><i>"Üç taştan az istinca yapmayın."</i> <b>[5]</b>buyurmuştur. <b>[6]</b></p>


<p></font><font face="Times New Roman" size="2.5"><b>[1] </b>Günümüzde su sorunu pek olmadığı için su ile daha uygun olur.</p>
<p><b>[2] </b>Buhari, 149: Müslim, 271.</p>
<p><b>[3] </b>Buhari, 155.</p>
<p><b>[4] </b>Ebu Davud, 40.</p>
<p><b>[5] </b>Müslim, 2622.</p>
<p><b>[6] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 96-97.</p>

</body></html>