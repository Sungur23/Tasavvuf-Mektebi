<html><body> <p><font face="Tahoma" size="4.0" color="red"><center>Cemaatla Kılınması Sünnet Olma</center>yan Nafile Namazlar</p>

<p></font><font face="Times New Roman" size="4.0" color="red"><center><b>a. Duha (Kuşluk) Namazı:</b></center></p>
</font><font face="Times New Roman" size="3.5">
<p>Bunun vakti, güneşin doğup bir mızrak boyu kadar yükselmesiyle başlar ve öğle namazına yaklaşık olarak bir çeyrek saat kalıncaya kadar devam eder. En faziletli zamanı ise gündüzün dörtte biri geçinceye kadar olan süredir. En azı iki rek&#39;at, en faziletlisi sekiz rek&#39;attır. İki rek&#39;atta bir selam vermek daha da sevaptır.</p>

<p></font><font face="Times New Roman" size="4.0" color="red"><center><b>b. Teheccüd (Gece) Namazı:</b></center></p>

<p></font><font face="Times New Roman" size="3.5">Gece bir miktar uyuduktan sonra kılınır. Vakti, yatsı namazı kılındıktan sonra başlar ve fecir doğuncaya kadar devam eder. En faziletli zamanı gece yarısıdır. Bundan sonra en faziletli zamanı gecenin sonudur. En azı iki rek&#39;attır. Çoğu için bir sınır yoktur.</p>

<p></font><font face="Times New Roman" size="4.0" color="red"><center><b>c. Tevbe Namazı:</b></center></p>
</font><font face="Times New Roman" size="3.5">
<p>Günahlarından pişmanlık duyup tevbe eden kimsenin iki rek&#39;at tevbe namazını kılması sünnettir. Daha sonra tevbe ve istiğfar ederek Allah&#39;tan affını diler.</p>

<p></font><font face="Times New Roman" size="4.0" color="red"><center><b>d. Tahiyyetü&#39;l-Mescid Namazı:</b></center></p>

<p></font><font face="Times New Roman" size="3.5">Cami veya mescide giren kimse oturmadan önce bu niyetle iki rek&#39;at namaz kılar.Peygamberimiz (s.a.v.) şöyle buyurmuştur: "Sizden biriniz camiye girdiği zaman iki rekat namaz kılmadan oturmasın." <b>[1]</b></p>
<p>Tahiyye, saygı demektir. Bu namaz camiye saygı maksadıyla kılınır. Giren kişi oturmadan -gerektiiği için- herhangi bir farz veya başka bir nafile namaz kılarsa onunla Tahiyyetü&#39;l-Mescid namazının faziletini de kazanmış olur. Herhangi bir namazı kılmadan bile bile oturan kimse bu namazı kaçırmış sayılır. Fakat unutarak veya bilmiyerek oturup hemen kalkarsa bu namazı kılabilir.</p>
<p>Cemaat farz namaza durmaya başlarken camiye giren kimsenin hemen cemaata katılması daha faziletli olduğu için tahiyyetü&#39;l-mescid namazı ile meşgul olması mekruhtur. Mekke&#39;de Mescidü&#39;l-Haram&#39;a giren kimsenin de tahiyyet&#39;ülrmescidi Kabe&#39;yi tavaf etmek olduğu için bu namazı kılması mekruhtur.</p>

<p></font><font face="Times New Roman" size="2.5"><b>[1] </b>Huhau,433 Müslim7!4</p>

</body></html>