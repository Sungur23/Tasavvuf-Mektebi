<html><body> <p><font face="Times New Roman" size="4.0" color="red"><center><b>Yağmur Duası Namazı</b></center></p>

<p></font><font face="Times New Roman" size="3.0">   </font><font face="Times New Roman" size="3.5">Yağmur duası namazı sünnettir. İmam, tevbe etmekle, sadaka vermekle, zulümden kaçınmakla, kul haklarını ödemekle, barış sağlamakla ve üç gün oruç tutmakla emreder. Dördüncü gün mütevazi bir kıyafetle ihtiyar, çocuk ve kadınlar dahil</p>
<p>tüm halk sahraya çıkar.</p>
<p>Bayram namazı gibi iki rekat namaz kılar. Hutbe okunur, daha sonra üst giysisini yakası aşağı gelecek şekilde tersine sırtına alır, bolca dua ve istiğfarda bulunur.</p>
<p>Resulullah (s.a.v.)&#39;in şu duasıyla dua ederler</p>
<p>"Ey Allah&#39;ım! Bizi rahmetinle sula, ne azab ne helak ne bela ve ne de yıkım ile bizi sulama.</p>
<p>Ey Allah&#39;ım! Tepelerin, yüksek yerleri, nebat bitirilen yerleri vadi içlerini ve üzerini sula. Suyu bize doğru çevir, aleyhimize çevirme.</p>
<p>Ey Allah&#39;ım! Bize yardımcı olan, kolaylık veren, içimize sinen, sonucu hayırlı ve verimli olan yağmurla, bol su ile yeri yağmurla örten bulutla yeri ve beldeleri kuşatan akan su ile daimi olarak sula.</p>
<p>Ey Allahım! Bizi yağmurla sula, bizi rahmetinden ümit kesenlerden eyleme.</p>
<p>Ey Allahım! Kırlarda ve beldelerde ancak sana şikayet edeceğimiz, meşakkat, açlık ve darlık vardır.</p>
<p>Ey Allahım! Bizim zıraatlerimizi ekinlerimizi bitir. Bizim için memeleri süt ile doldur. Bize goğus bereketlerinden indir. Bize yerin bereketlerinden bitir. Senden başka kimsenin açamayacağı belaları bizden aç.</p>
<p>Ey Allahım! Senden af dileriz. Sen çok bağışlayıcısın. Bize gök gürle-meleriyle seni zikreden, vadilerimizi sulayan gökten yağmur gönder." <b>[1]</b></p>
<p>Yağmur, ekinlerimiz için en temel bir gıdadır. Dünyada olan intizam Yüce Allah&#39;ın takdiriyle bir seyir halindedir. Bir sene yağmurların yağmaması ile Dünya&#39;nın bütün ekonomik düzeni alt-üst olur. Yağmurun yağmadığı veya su kaynaklarının kuruduğu bir zamanda yağmura ihtiyaç duyulduğu için istiska (yağmur dileme) namazını kılmak sünnettir.</p>
<p>İstiska namazının delili şu ayeti kerimedir: "Rabbmızin mağfiretini isleyin çünkü O bağışlayandır. (Mağfiret dileyin) ki üzerinize gökten bol yağmur gönderir" (Nuh: 71/10-11)</p>
<p>Ebu Hureyre (r.a) şöyle demiştir:" Rasulullah (s.a.v) bir gün yağmur istemek için çöle çıktılar. Ezansız ve kametsiz bize iki rekat namaz kıldırdı. Sonra hutbe okudu ve Allah&#39;a duada bulundular, bu arada ellerini kaldırıp yüzünü kıbleye doğru çevirdi. Sonra cübbesini çevirdi. Söyle ki sağ tarafını sola ve sol tarafım da sağa getirdi." <b>[2] </b>Dünya, imtihan dünyası olduğu için Allahu Taala bizi denemek, terbiye etmek ve bazı ibretleri göstermek için zaman zaman yağmurlar yağdırmaz. Bu kısıtlamalara karşı yukarıda işlediğimiz Yağmur Duası Namazı ile ihtiyaçlara cevap verildiği herkesçe malumdur. Bu nedenle böylesi bir durumla karşılaştığımız zaman Rabbımızın emrinden anladığımız: "Bana tevbe et, şükret, sana vereyim." olmaktır. Yağmurun kesilmesi veya su kaynaklarından birinin kuruması ile hasıl olan su ihtiyacı için bu namazın kılınması sünneti müekkededir.</p>
<p><b>İstiska Namazı: </b>Yağmura ihtiyaç duyulduğu zaman yağmur namazım kılmak müekked sünnetlerdendir. Devlet yetkilisi emrettiği zaman kılınması gerekli olur. Bu namaz tek başına da kılınabilir. Fakat cemaatla kılınması daha sevaptır. İhtiyaç duyulduğunda devlet yetkilisi halka aralıksız dört gün oruç tutmalarını, günahlardan tevbe etmelerini, sadaka vermelerini ve mazlumların haklarının geri verilmesini emreder. Dördüncü gün herkes oruçlu olarak sahraya, yani şehir veya köyün dışında açık bir meydana çıkar. Yağmur duası namazında eski elbise giyilir, tevazu ve alçak gönüllülükle gidilir. Çocuklar, yaşlı erkek ve kadınlar, koyun-kuzu ve diğer küçük baş ile büyük baş hayvanlar birlikte götürülür.</p>
<p>İmam, cemaata bayram namazı gibi iki rek&#39;at namaz kıldırır. Sonra bayram hutbeleri gibi iki hutbe okur. İki hutbenin başında tekbîr yerine 9 istiğfar, ikincide de 7 istiğfar eder. Birinci hutbede yukarıdaki duayı da yüksek sesle okur. İmam ikinci hutbenin üçte birini okuyunca kıbleye dönüp üstte ve belden yukarı giydiği cübbe, palto veya ceketini yukarısı aşağıya ve sağ tarafı sola gelecek biçimde ters çevirip omuzuna atacak, cemaat da onun gibi çevirecektir ve elbiselerini daha sonra soyununcaya kadar anılan kıyafeti değiştirmiyecekler. Böyle yapmaları sünnettir.</p>
<p>İslam devletinin yetkilisi yağmur namazına çıkmazsa, cemaat bu işi yapacak. Ancak şehir veya köy dışındaki araziye çıkamayacaktır.</p>


<p></font><font face="Times New Roman" size="2.5"><b>[1] </b>Bu duanın aslı Bulun 967, Müslim 897, Ebu Davud. 1169 nolu hadıslcıde geçmcktedıı</p>
<p><b>[2] </b>Ibn Mace, 1268</p>

</body></html>