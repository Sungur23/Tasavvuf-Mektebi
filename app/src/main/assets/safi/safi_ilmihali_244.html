<html><body> <p><font face="Times New Roman" size="4.0" color="red"><center><b>KESİMİN ŞEKLİ VE AVLAMAK</b></center></p>
</font><font face="Times New Roman" size="3.5">
<p>Kesilmesi mümkün olan hayvanın kesimi boynun üst çukuru ve boynun alt çukurudur.</p>
<p>Kesilmesi mümkün olmayan hayvanın kesimi ise mümkün olan şekillerle onun yaralanmasıdır.</p>
<p>Tam bir kesim dört şeyle olur;</p>
<p>Bunlar; nefes borusu, yemek borusu ve iki boyun damarıdır. Kesimde kâfi miktar ise nefes ve yemek borusunun kesilmesidir.</p>
<p>Eğitilmiş ve yaralayıcı her yırtıcı hayvanla ve yırtıcı kuşlarla avlamak caizdir.</p>
<p>Eti yenmesi helal olan hayvanların şer&#39;i yolla kesimi caizdir.</p>
<p>Bu hayvanların etinin yenılebilmesi için gerekli şartlar dahilinde kesilmeleri gerekir.</p>
<p>Bunlar, nefes borusu, yemek borusu ve boyunda bulunan iki şah damarın kesilmesidir, bu, en uygun ve sünnet olan kesim şeklidir. Nefes ve yemek borularının kesilmesi de yeterlidir, iki şah damarın kesilmesinin sünnet oluşunun hikmeti, ruhun çıkmasını daha çabuk kolaylaştırmaktır.</p>
<p>Hadisi şerifte peygamberimiz (s.a.v.) şöyle buyurmaktadır.</p>
<p><i>"Kesim boynun üst ve alt çukurunda yapılır."</i> <b>[1]</b></p>
<p>Kesilmesi mümkün olmayan hayvanlar azgınlaşıp kaçar ya da sahibi onu tutmaya gücü yetmezse o zaman onu bir aletle yaralamaya çalışır daha sonra keser, hayvandan kan akıp bu arada sahibi ona yetişmeden ölürse helal olur.</p>
<p>Bunun delili, Rafi&#39; bin Hadiç (r.a.)&#39;dan rivayet edilen şu hadisi şeriftir:</p>
<p>"Biz deve ve davar türünden hayvanlara sahipken bu sıralarda develerden biri kaçtı, bizden biri ok atıp onu vurdu ve öldü. Bunun üzerine Hazreti Peygamber (s.a.v.) şöyle buyurdu:</p>
<p><i>"Şüphesiz bu hayvanlardan bazısı yabani hayvanlar gibi vahşidirler. Onlara gücünüz yetmediği zamanlarda böyle yapın (vurun.)"</i> <b>[2]</b></p>

<p></font><font face="Times New Roman" size="2.5"><b>[1] </b>Darekutni, 6/283</p>
<p><b>[2] </b>Buhari, 5190; Müslim, 1968.</p>

</body></html>