<html><body> <p><font face="Times New Roman" size="4.0" color="red"><center><b>Abdestın Sünnetleri</b></center></p>

<p></font><font face="Times New Roman" size="3.5">Abdestin sünnetleri on tanedir:</p>
<p><b>1-</b> Abdeste &#39;Besmele&#39; ile başlamak.</p>
<p><b>2-</b>  (Ağzı açık olan herhangi bir kaptan eliyle su alacaksa) Kaba batırmadan önce ellerini yıkamak.</p>
<p><b>3-</b> (Ağza su vererek) Mazmaza yapmak.</p>
<p><b>4-</b> (Buruna su vererek) İstinşak yapmak.</p>
<p><b>5-</b> Başın tamamını meshetmek.</p>
<p><b>6-</b> Yeni su ile kulakların dışını ve içini mesh etmek.</p>
<p><b>7-</b> Gür ve sık olan sakalını oğuşturmak. <b>[1]</b></p>
<p><b>8-</b> El ve ayak parmaklarının arasını ovalamak.</p>
<p><b>9-</b> Sağ uzuvları sol uzuvlardan önce yıkamak.</p>
<p><b>10-</b> Her uzvu üçer defa yıkamak ve uzuvları ardarda yıkamak ( ara vermeden yıkamak).</p>
<p>Besmele. Abdeste başlarken &#39;Bismillahi&#39; veya &#39;Bismillahirrahmanirrahim&#39; demektir.</p>
<p>- Abdeste &#39;Besmele&#39; ile başlamak için delil.</p>
<p>Peygamberimiz (s.a.v.)şöyle buyurmuştur: <i>"... Besmele çekerek abdest alınız."</i> <b>[2]</b></p>
<p>-Abdeste başlamadan önce elleri bileklere kadar yıkamak için peygamberimiz (s.a.v.)&#39;in hadisi:</p>
<p>Abdullah bin Zeyd (r.a.)&#39;dan: Hz. Peygamber (s.a.v.)&#39;in nasıl abdest aldığı sorulunca bir kab isledi ve Peygamberimiz (s.a.v.)&#39;in abdestini göstermek üzere, önce ellerini kaba batırmadan önce o kabtan ellerine su dökerek üç defa ellerini yıkadı. <b>[3]</b></p>
<p>-Ağza ve buruna su vererek oraları temizlemenin delili için Abdullah İbni Zeyd İbni Asım rivayet şöyle rivayet eder:</p>
<p>"Peygamberimiz (s.a.v.) abdest alırken, su kabından önce iki eline su döktü, ellerini 3 defa yıkadı, sonra elini kaba soktu onunla su alıp ağzını yıkadı. Daha sonra tek avucu ile burnunu su çekip yıkadı. Bunu da üç defa yıkadı. "<b>[4]</b></p>
<p>-Başın tamamını meshetmek ise şu hadis-i şerif ile sünnettir. Abdullah bin Zeyd (r.a.) peygamberimiz (s.a.v.)&#39;in abdestini tarif ederken başını elleriyle mesheder. Ellerini ön ve arkaya götürür. Şöyle ki başın ön tarafından başlayarak ellerini enseye kadar götürür. Sonra ellerini geri döndürüp başladığı yere kadar getirdi. <b>[5]</b></p>
<p>-Kulakları meshederken yeni su kullanmanın sünnet oluşu da şu hadisi şerif ie sabittir:</p>
<p>Abdullah bin Zeyd: "Peygamber (s.a.v.)&#39;i abdest alırken gördüm. Başının meshine aldığı sudan başka, kulaklarının meshi için de su aldı." demiştir. <b>[6]</b></p>
<p>- Gür ve sık olan sakalı ovuşturmak :</p>
<p>Hz. Enes diyor ki: Peygamber (s.a.v.) abdest alırken bir avuç su alır, o suyu çenesinin altına vererek sakallarının arasına akıtır ve: </p>
<p><i>"İşte rabbim bana böyle emretti."</i> <b>[7]</b>derdi.</p>
<p>-  El ve ayak parmaklarının arasını   ovalamak için, Lakit bin Sabira (r.a.)&#39;dan rivayet edildiğine göre,</p>
<p>-Ya Rasulallah bana abdestten haber ver, demiş. </p>
<p>Bunun üzerine Rasulullah (s.a.v.) şöyle buyurdu: </p>
<p><i>"Âbdesti tam yap, parmak aralarını arala ve oruçlu değilsen genzine kadar su çekerek burnunu yıka.</i>" <b>[8]</b></p>
<p>-Sağ uzuvları sol uzuvlardan önce yıkamak için İbni Abbas&#39;tan rivayet edilen şu hadis-i şerif delildir:</p>
<p>"İbni Abbas abdest almaya başladı... Sonra pazusuna kadar sağ kolunu sonra aynı şekilde sol kolunu yıkadı, sonra başını mesnetti., sonra topukları dahil sağ ayağını, sonra aynı şekilde sol ayağını yıkadı ve "Ben Peygamberin böyle abdest aldığını gördüm" dedi. <b>[9]</b></p>
<p>-Her uzvu üçer kere yıkamak için Hz. Osman (r.a.)ın rivayeti: Hz. Osman (r.a.), "Size Peygamberin nasıl abdest aldığını göstereyim mi?" dedikten sonra yıkanacak uzuvların tümünü üçer kere yıkadı ve meshedilecek yerleri de üçer defa meshetti." dedi. <b>[10]</b></p>
<p>Abdestin sünnetlerine ayrıca şunlar da ilave edilir:</p>
<p><b>1-</b> Misvak kullanmak:</p>
<p>Misvak şer&#39;an dişleri temizlemek için, ağaç gibi şeylerden yapılan temizlik aletidir. Suudi Arabistan&#39;daki &#39;Erak&#39; isimli ağaçtan olması şart değil ise de, faydalı maddeleri ihtiva ettiği ve Resulullah (s.a.v.)&#39;in özellikle onu kullandığı için, onu kullanmak daha efdaldir.</p>
<p>Binaenaleyh, günümüzde kullanılan diş fırçası da aynı niyetle kullanıldığı takdirde sünnet-i seniyye yerine gelmiş olur. Misvakı ağıza koymadan önce yıkamak sünnet olduğu gibi, onu her zaman ve her mekanda kullanmak sünnettir. Yalnız oruç tutan birisi için zevalden sonra onu kullanması mekruhtur. Bir kimse abdest almak, namaz kılmak ve Kur&#39;an-ı Kerim okumak ister veya uykudan kalkar yahut ağzının kokusu değişirse onun için misvak kullanmak sünnet-i müekkededir.</p>
<p>Bu konuda Peygamberimiz (s.a.v.) şöyle buyurmaktadır:</p>
<p><i>"Ümmetime sıkıntı verme korkusu olmasaydı, her namaz için onlara misvak kullanmalaranı emrederdim."</i> <b>[11]</b></p>
<p><b>2-</b> Abdest aldıktan sonra elleri silkelememek. <b>[12]</b></p>
<p><b>3-</b> Abdest alınırken başkasından yardım istememek. <b>[13]</b></p>
<p><b>4-</b> Abdesten sonra kurulanmamak .</p>
<p>Bu konuda Peygamberimiz (s.a.v.) şöyle buyurmuştur: "Abdest suyu sizin günahlarınızı siler, bu nedenle abdest suyunun kurumasını kendi haline bırakınız."</p>
<p><b>5-</b> Kıbleye karşı dönüp abdest almak. Çünkü kıble şerefli ber yöndür.</p>
<p><b>6-</b> Abdest alınırken konuşmamak.</p>
<p><b>7-</b> Abdest alınırken suyu yüze veya diğer uzuvlara çarptırmadan uygun bir şekilde yıkamak da sünnettir.</p>
<p><b>8-</b>  Suyu kullanırken iktisatlı olup israf etmemek. Hz. Enes şöyle rivayet eder: "Peygamberimiz (s.a.v.) bir müd miktarı su ile abdest alırdı." <b>[14]</b></p>
<p>Hz. Ömer şöyle rivayet eder: "Peygamber (s.a.v.) Sa&#39;d&#39;ın abdest alırken yanında geçti, O&#39;na: </p>
<p><i>"Ya Sayd bu ne israftır"</i> diyence, Sa&#39;d cevaben, Suda israf var mı ya Rasulallah? dedi. </p>
<p>Bunun üzerine Allah Resulü (s.a.v.): <i>"Evet akan bir nehrin kenarında olsa dahi"</i> <b>[15]</b> buyurdu.</p>
<p><b>9-</b> Abdest alırken uzuvların farz olan yerinden daha fazlasını yıkamak. Bu konuda Peygamberimiz (s.a.v.):</p>
<p><i>" Ümmetim kıyamet günü alınları ve abdest yerleri parlak bir halde gelirler, içinizden kim yüzünün nurunu arttırmak istiyorsa onu fazlasıyla yapsın."</i> <b>[16]</b></p>
<p><b>10-</b> Abdest aldıktan sonra kıbleye dönerek şu duayı okumak   sünnettir: "Eşhedü en la ilahe illalahu vahdehu la şerike lehu  ve eşhedu erine Muhammeden abduhu ve resuluhu. Allahummecâlni minet- tevvabine vacâlni minelmutettahhirine. Sübhanekellahumme ve bihamdike. Eşhedü en la ilahe illa ente esteğfiruke ve etubu ileyk."</p>
<p>Anlamı:</p>
<p>"Şehadet ederim ki Allah&#39;tan başka ilah yoktur. O tektir, ortağı ve benzeri yoktur. Allahım beni tevbe eden ve temiz olan kullarından eyle. Allahım, seni bütün noksanlıklardan tenzih ederim ve sana hamd ederim. Senden başka ilah olmadığına şehadet eder ve sana sığınırım." <b>[17]</b></p>
<p><b>11-</b> Abdestten sonra iki rekat namaz kılmak.</p>
<p>Ebu Hureyre (r a.)&#39;ın rivayet ettiği hadise göre Resulullah (s.a.v.) Bilal (r.a.)&#39;a şöyle dedi: </p>
<p><i>"Ya Bilal, islamiyette yapmış olduğun en iyi ameli bana söyle, Çünkü cennette önümde yürürken ayakkabılarının sesini işittim "</i> <b>[18]</b> buyurunca . Bilal şöyle cevap verdi: Gece ve gündüz herhangi bir saatte abdest aldığım zaman, mutlaka o abdestle bana farz olmayan bir namaz kılarım. <b>[19]</b></p>


<p></font><font face="Times New Roman" size="2.5"><b>[1] </b>Eğer sakal seyrek ise dibine kadar suyun yetiştirilmesi farzdır.</p>
<p><b>[2] </b>Nesai, 1/61.</p>
<p><b>[3] </b>Buhari, 2183, Müslim, 235.</p>
<p><b>[4] </b>Müslim, 235.</p>
<p><b>[5] </b>Buhari, 2183, Müslim 235.</p>
<p><b>[6] </b>El Hakim, 1/151.</p>
<p><b>[7] </b>Ebu Davud, 145.</p>
<p><b>[8] </b>Ehu Davud, 142,  Tirmizi, 788.</p>
<p><b>[9] </b>Buhari, 140.</p>
<p><b>[10] </b>Müslim, 230.</p>
<p><b>[11] </b>Buhari 847, Müslim 252.</p>
<p><b>[12] </b>Muğnil Muhtac, 1/61.</p>
<p><b>[13] </b>Muğnil Muhtac, 1/61.</p>
<p><b>[14] </b>Buhari, 198.</p>
<p><b>[15] </b>Ibni Mace ve İmam Ahmed.</p>
<p><b>[16] </b>Buhari 136, Müslim, 246/35.</p>
<p><b>[17] </b>Müslim, 234, Tirmizi, 55.</p>
<p><b>[18] </b>Buhari ve Müslim.</p>
<p><b>[19] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 92-95.</p>

</body></html>