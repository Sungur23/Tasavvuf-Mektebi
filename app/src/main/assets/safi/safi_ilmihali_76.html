<html><body> <p><font face="Times New Roman" size="4.0" color="red"><center><b>g. İhram Namazı:</b></center></p>
</font><font face="Times New Roman" size="3.5">
<p>Hac ve umre niyetiyle ihrama girmek isteyen bir kimse ihrama girmeden önce iki rek&#39;at ihram namazını kılar. Ancak ihrama girmesi mekruh vakitlere tesadüf ederse bu namaz kılınmaz.</p>

<p></font><font face="Times New Roman" size="4.0" color="red"><center><b>h. Tavaf Namazı:</b></center></p>
</font><font face="Times New Roman" size="3.5">
<p>Kâ&#39;be&#39;yi tavaf ettikten sonra Makam-ı İbrahim&#39;in yanında veya oraya yakın bir yerde iki rek&#39;at tavaf namazı kılınır.</p>
<p>İbni Ömer şöyle rivayet etmiştir. "Hz. Peygamber (s.a.v.) Mekke&#39;ye girdiği zaman yedi kere Ka&#39;beyi tavaf etti. Sonra Makam-ı İbrahim&#39;in karşısında iki rekat namaz kıldı." <b>[1]</b></p>

<p></font><font face="Times New Roman" size="4.0" color="red"><center><b>ı. Evvâbin Namazı:</b></center></p>
</font><font face="Times New Roman" size="3.5">
<p>Bunun vakti akşam namazından sonra başlar ve yatsı vaktinin girmesiyle bitmiş olur. En az iki. en çok yirmi rek&#39;attır. Kemâl ve faziletin en azı ise altı rek&#39;attır. İki rek&#39;atten fazla kılmak istediğinde iki rek&#39;atta bir selâm vermek daha faziletlidir.</p>
<p>Bu namaza gaflet namazı adı da verilir. Çünkü akşam yemeği ve uyku sebebiyle çok insanlar bunu terkederler. Bir Hadisi Şerifte Allah Resulü (s.a.v.): "Her kim akşam ile yatsı namazları arasında altı rekat namaz kılarsa, Allahu Taâla ona oniki senelik namaz sevabı yazar"<b>[2]</b></p>



<p></font><font face="Times New Roman" size="4.0" color="red"><center><b>i</b></center><b>. Abbest namazı:</b></p>

<p></font><font face="Times New Roman" size="3.5">Abdest uzuvları kurumadan 2 rekat abdest sünneti kılmaktır.</p>
<p>Ebu Hureyre rivayet eder. Rasulullah (s.a.v.) Bilal (r.a)&#39;a şöyle dedi: "Ya Bilal islamiyetle yapmış olduğun en iyi ameli bana söyle çünkü cennette önümde yürürken ayakkabılarının sesini işittim" buyurunca, Bilal şöyle cevap verdi: "Gece ve gündüz herhangi bir suretle abdest aldığım zaman, mutlaka o abdestte bana farz olmayan bir namaz kılardım."</p>

<p></font><font face="Times New Roman" size="4.0" color="red"><center><b>j</b></center><b>. Yolculuk Namazı:</b></p>
</font><font face="Times New Roman" size="3.5">
<p>Yolculuğa çıkılacağı zaman evden çıkmadan önce iki rek&#39;at ve yolculuktan dönüşte iki rek&#39;at yolculuk namazı kılmak sünnettir.Yolculuktan dönüşteki sünnetin eve varmadan önce camiye uğrayıp orada kılınması daha sevaptır.</p>
<p>Ka&#39;b İbni Malik (r.a)&#39;dan rivayeten Rasulullah (s.a.v.), gittiği her seferden muhakkak gündüzleyin kuşluk vaktinde gelirdi. Geldiği zaman evvela mescide gelir, orada iki rekat namaz kılar sonra da orda otururdu. <b>[3]</b></p>
<p>İmam Nevevi burdaki iki rekat namazın tahiyyetülnmescit için değil de seferden geliş nimetine şükür olduğunu ve oturmanın da halkın kendisine geleceği hoş geldin denilmesi için mescit yahut evine yakın açık ve düz bir yerde ziyaretçilere karşı hazırlık için müstehap olduğunu bildirir.</p>
<p></font><font face="Times New Roman" size="2.5"><b>[1] </b>Buhari, 1544</p>
<p><b>[2] </b>Fıkhul Islamı ve Edületuh. 21194</p>
<p><b>[3] </b>Muslini, 7/6</p>


</body></html>