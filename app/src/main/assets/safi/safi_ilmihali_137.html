<html><body> <p><font face="Times New Roman" size="4.0" color="red"><center><b>ORUÇ</b></center></p>
</font><font face="Times New Roman" size="3.5">
<p>Oruç lugatta, bir şeyden uzak durmak, herhangi bir şeye karşı kendini tutmaktır.</p>
<p>Istılahta ise, fecrin doğuşundan güneşin batmasına kadar orucu bozan her şeyden korunmaktır.</p>
<p>Ramazan orucunun delili Kitap, Sünnet ve İcma-ı ümmet ile sabittir.</p>
<p>Kitaptan delil, Kur&#39;an-ı Kerimin şu ayeti kerimesidir:</p>
<p>"Ramazan ayı insanlara yol gösterici, doğrunun ve doğruyu eğriden ayırmanın açık delilleri olarak Kur&#39;an&#39;ın indirildiği aydır. Öyle ise sizden Ramazan ayında hazır bulunanlar onda oruç tutsun. Kim o anda hasta veya yolcu olursa (tutamadığı günler sayısınca) başka günlerde kaza etsin. Allah sizin için kolaylık ister, zorluk istemez..." (Bakara: 2/185)</p>
<p>Sünnetten delil de Peygamberimizin (s.a.v.)&#39;ın şu hadisi şerifidir: "Ramazan ayı öyle bir aydır ki Allah, o ayda oruç tutmanızı emretti. Ben de size gece ibadetini sünnet kıldım. Her kim inanarak ve sevabını umarak oruç tutar ve gece ibadet ederse, annesinin kendisini doğurduğu gün gibi günahlarından soyulur."</p>
<p>Başka bir hadisi şerifte Peygamberimiz (s.a.v.) şöyle buyurur: "Oruç bir kalkandır. Sizden bîriniz oruçlu olduğu zaman kötü söz söylemesin. Cahilce hareketler yapmasın. Şayet bir kimse onunla oruçlu olduğu halde kavga edersveya kötü söz söylerse, "Ben oruçluyum, ben oruçluyum" desin. Muhammed&#39;in nefsini elinde tutan Allah&#39;a yemin olsun ki, oruçlunun ağız kokusu, Allah katında misk kokusundan daha sevimlidir. Cenabı hak buyurmuştur ki, Oruçlu yeme ve içmesini terkediyor. Oruç benim içindir. Onun mükafatını ben veririm" <b>[1]</b></p>
<p>Peygamberimiz (s.a.v.) yine bir hadisi şerirlerinde,</p>
<p>"Yüce Allah buyurdu ki, her seıap on mislinden yediyüi misline kadar artar. Ancak oruç benim içindir. Onun mükafatını ben veririm" buyurmakla orucun sevabının apayrı olduğunu, yediyüz mislinden çok fazla olduğunu bildirmiştir.</p>
<p>Oruç, farz ve nafile olarak iki kısma ayrılır:</p>
<p>Farz oruçlar kendi aralarında üç kısım olup bunlar,</p>
<p>Ramazan orucu, kefaret orucu ve nezir orucudur.</p>


<p></font><font face="Times New Roman" size="2.5"><b>[1] </b>Müslim, 151-163</p>

</body></html>