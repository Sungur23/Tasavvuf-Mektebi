<html><body> <p><font face="Times New Roman" size="4.0" color="red"><center><b>Yolcuların Namazı</b></center></p>
</font><font face="Times New Roman" size="3.5">
<p>Yolcu olanların beş şart ile dört rek&#39;atlik farz namazları iki rek&#39;at olarak kılması caizdir.</p>
<p><b>1)</b> Yolculuğun günah maksatlı olmaması.</p>
<p><b>2)</b> Yolculuk mesafesinin onaltı fersah olması.<b>[1]</b> </p>
<p><b>3)</b> Eda edilecek namazın dört rek&#39;atli namaz olması.</p>
<p><b>4)</b> Namaza başlama tekbirini alırken namazı kasretmeye niyet etmesi.</p>
<p><b>5)</b> Mukim olan birine uymaması.</p>
<p>Kasr dört rekatlı farz   namazları iki rekat olarak kılmaktır. Yolcular için tanınan bu ruhsat ayet ve hadislerlesabittir. Bunun delili şu ayeti kerimedir: Allah&#39;u Teala Kuran-ı Kerim&#39;de şöyle buyurur:</p>
<p>"Yeryüzünde sefere çıktığınız zaman, eğer kafirlerin size zarar vereceklerinden korkar sanız namazı kısaltmanızda üzerinize bir günah yoktur." (Nisa: 4/101)</p>
<p>Ya&#39;Ia bin Umeyye, "Yeryüzünde sefere çıktığınız namazdan kısaltmanızda üzerinizde bir günah yoktur." (Nisa: 4/101) ayeti kerimesinin hükmünü Ömer İbnul Hattab&#39;a sordum. Ömer şöyle dedi:</p>
<p>"Bu senin şaştığın şeye vaktiyle ben de şaşmıştım da Rasulullah&#39;a bunu sormuştum,"</p>
<p>Rasulullah: </p>
<p>"Bu Allah&#39;ın size yaptığı bir sadakadır. Allah&#39;ın sadakasını kabul ediniz." <b>[2]</b>buyurdu.</p>
<p>Bu hadisi şerif yolculukta namazın sadece korku ve tehlikeli zamanlara ait değil, genel olduğunu bildirmektedir. Yani yolcu olan herkesin bu ruhsat ve faziletten yararlanabileceği hükmünü verir.</p>
<p>Enes (r.a) şöyle rivayet eder:</p>
<p>"Rasulullah öğlen namazını Medine &#39;de dört rekat olarak kıldırdı. İkindi namazını da Zulhuleyfe&#39;de iki rekat kıldırdı." <b>[3]</b></p>
<p>Ancak dört rekatlı olan bir farz namaz kasredilebilir. Şu halde sabah namazı ve akşam namazı dört rekat olmadığı için kasredilmezler. İftitah tekbirinde kasra niyet etmesi, ve mukim olan birine uymaması da gereklidir.</p>
<p>Yolcuların öğlen ve ikindi namazını cem&#39; ederek istediği vakitle kılmaları caizdir. Aynı şekilde akşam ile yatsı namazını cem&#39; ederek istediği vakitte kılabilirler.</p>
<p>Yağmurlu havalarda mukim olan kişi öğlen ile ikindiyi, akşam ile yatsıyı birinci namazın vaktinde cem&#39; ederek kılabilir.</p>
<p>İbni Abbas şöyle demiştir: "Hz. Peygamber seferde olduğu zaman öğle ile ikindiyi, akşam ile yatsıyı birleştirerek kılardı." <b>[4]</b></p>
<p>Muaz İbni Cebel şöyle rivayet eder: "Peygamberimiz Tebük seferinde iken yola çıkmadan güneş batıya kayarsa öğle ile ikindiyi birarada kılardı. Eğer yola çıktıktan sonra batıya kayarsa ikindi namazını kılmak için bineğinden inene kadar öğleyi te&#39;hir eder (ikisini bir kılardı). Akşam da aynı şekilde yapardı. Yola çıkmadan önce güneş batarsa akşamla yatsıyı bir arada kılardı. Eğer güneş batmadan önce yola çıkarsa yatsı namazını kılmak için inene kadar akşamı tehir eder. Sonra ikisini (akşamla yatsıyı) birleştirerek kılardı." <b>[5]</b></p>
<p>Yağmurlu havalarda cemaatle namaz kılma imkanı var ise sonraki namaz bir önceki namaz ile cemi takdim halinde kılınabilir.</p>
<p>İbni Abbas (r.anhuma) şöyle rivayet eder: "Hz. Peygamber korku ve yolculuk olmadığı halde Medine&#39;de öğlen ile ikindiyi, akşam ile yatsıyı birleştirerek kılardı." Ravilerden Vekii&#39;nin hadisinde dedi ki: İbni Abbas&#39;a, bunu niçin yaptı? Dedim, ümmetine zorluk vermemek için, dedi. <b>[6] </b>Buhari&#39;nin rivayetinde Eyüp isminde bir sahabi: &#39;Bu yağmurlu bir günde olmuştur&#39; ibaresini ekler.</p>

<p></font><font face="Times New Roman" size="2.5"><b>[1] </b>1 Fersah 3 mil olup, 16 iersah ile çarptığımızda 48 mil eder. 1 mil 4000 adımdır. 4XX4000= 192.000 adını. 1 adım 3 ayak mesafesi olup, 1 ayak meşalesini oıtalama 25 cm.kabul edersek 1 adım 25X3= 75 cm 75X192.000= 144.000 m= 144 km cdeı (Muğnıl Muhtaç. 1/266.</p>
<p><b>[2] </b>Müslim, 686.</p>
<p><b>[3] </b>Müslim, 690.</p>
<p><b>[4] </b>Buhari, 1056</p>
<p><b>[5] </b>Ebu Davud,l208</p>
<p><b>[6] </b>Buhari,5/8, Müslim, 705</p>

</body></html>