<html><body> <p><font face="Times New Roman" size="4.0" color="red"><center><b>CİHAD</b></center></p>
</font><font face="Times New Roman" size="3.5">
<p>Cihad; lugatta güç ve takat ile bütün gayreti harcamak demektir.</p>
<p>Terim anlamı ise, hak din olan İslama davet etmek ve bunu kabul etmeyen kimselerle mal ve can ile savaşmak demektir.</p>
<p>Yüce Allah Kur&#39;an-ı Kerim&#39;de şöyle buyurur:</p>
<p><i>"Ağırlıklı ve ağırlıksız olarak hep birlikte savaşa çıkın ve Allah yolunda mallarınızla, canlarınızla cihad edin. Eğer bilirseniz bu sizin için çok hayırlıdır."</i> (Tevbe: 9/41)</p>
<p><i>"Allah yolunda öldürülenleri ölü sanmayın, bilakis onlar rableri katında diridirler. Fakat sizler (onların durumunu) idrak edemezsiniz."</i> (Bakara: 2/154)</p>
<p>Başka bir ayet-i kerimede Yüce Allah şöyle buyurmaktadır:</p>
<p><i>"Şüphesiz ki Allah müminlerden canlarını ve mallarını onlara cenneti vermek karşılığında satın almıştır. Onlar Allah yolunda savaşır, öldürür ve öldürülürler."</i> (Tevbe: 9/111)</p>
<p>Cihad, islamı en yüksek zirve noktasına çıkarır. İslam kurallarının muhafazasını sağlayan surdur. İslamın ve müslümanların yaşadığı ülkelerini korumanın yoludur.</p>
<p>İslam dini cihada büyük önem vermiştir. Müslümanları onların düşmanlarına karşı korumanın en başında yer alır. Bu nedenle cihad kıyamete kadar bakidir. Cihad ruhuna sarıldığı müddetçe müslümanları hiç bir güç aşağı edemez. Hangi topluluk cihadı terkedecek olursa dünyada aşağılık olur. Bununla kalmayarak kendi topraklarında dahi saldırılara maruz kalır. Allah onları yardımsız bırakır.</p>
<p>Cihadın üstünlüğünü ve Allah katında amellerin en üstün olduğunu bildiren çok hadisi şerif vardır.</p>
<p>Allah resulü (s.a.v.) şöyle buyurmuştur:</p>
<p><i>"Ey insanlar! Düşmanla karşılaşmayı temenni etmeyiniz. Allah&#39;tan afiyet isteyiniz ama düşmanla karşılaşınca da (savaşın bütün şiddetlerine karşı) sabrediniz. İyi biliniz ki cennet muhakkak silahların gölgesi altındadır"</i> <b>[1]</b></p>
<p>Ebu Said el Hudri, Resulullah (s.a.v.)&#39;e,</p>
<p>-En faziletli insan hangisidir? diye sormuş, O da şöyle buyurmuştur:</p>
<p><i>&#39;&#39;Allah yolunda canı ve malı ile savaşan mümindir"</i> dedi. O zat:</p>
<p>-Sonra hangisidir? diye sorunca, bu sefer de,</p>
<p><i>"Vadilerden bir vadide yalnızlığa çekilmiş kimsedir ki Rabbına ibadet eder ve insanları kendi kötülüğünden rahat bırakır."</i> <b>[2] </b>cevabını vermiştir.</p>
<p>İlahi hükümleri dünyada geçerli hale getirebilmek için kendi ülkelerinde olan kâfirler için dahi İslama davet etmek müslümanlar üzerine farz-ı kifaye olduğu halde kendi ülkemizde, kendi diyarımızda, kendi komşularımız ve yakınlarımıza karşı ilahi emirleri tebliğ etmenin ne kadar gerekli olduğu haliyle ortaya çıkmaktadır.</p>
<p>İslama gerçek bir şekilde inanan mü&#39;minin imanını küfre karşı koruması için nasıl ki salih amellere sarılması gerekiyorsa, aynı şekilde kâfirlere ve İslam düşmanlarına karşı, islamın ve toplumun haysiyet, şeref ve namusunu koruması da o kadar gereklidir. İşte bu gerekliliğin yolu cihaddan geçiyor.</p>
<p>İslam&#39;ı içten hezimete uğratmaya çalışanlara karşı ve islam ülkesine saldırıp yıkmaya çalışan kâfirlerle yapılması gereken cihada farzı âyn olan cihad denir. Yani böyle durumlarda ileride sayacağımız &#39;Cihadın vücubunun 7 şartını&#39; taşıyan herkesin cihada iştirak etmesi farzdır.</p>
<p>Bu nedenle inanan bir müslüman Allah&#39;ın cihad emrine karşı duyarlı olarak, Allah&#39;ın ve Resulü&#39;nün insanlık için yararlı ve gerekli olan emirlerine sarılması gerekir.</p>


<p></font><font face="Times New Roman" size="2.5"><b>[1] </b>Buhari, 2861</p>
<p><b>[2] </b>Müslim, 1888.</p>


</body></html>