<html><body> <p><font face="Times New Roman" size="4.0" color="red"><center><b>HAKLAR VE ÇEŞİTLERİ</b></center></p>
</font><font face="Times New Roman" size="3.5">
<p>Haklar, Allah hakkı ve kul hakkı olmak üzere ikiye ayrılır:</p>
<p><b>1)</b> Kul hakkı:</p>
<p>Kul hakkı kendi aralarında 3&#39;e ayrılır.</p>
<p><b>a)</b> Neseb ile ilgili konular.</p>
<p>Mal konusu olmayan durumlardır ki burda en az iki erkeğin vereceği şahitlik geçerlidir.</p>
<p><b>b)</b> Mal ile ilgili haklar.</p>
<p>Burda iki erkek şahit veya 1 erkek, 2 kadın şahit yahut yeminiyle birlikte bir erkek şahit geçerlidir.</p>
<p><b>c)</b> Erkeklerin bilmeyip ancak kadınların bildiği doğum gibi konular. Bu konularda bir erkek ve iki kadın şahit, ya da dört kadının şahitliği geçerlidir.</p>
<p><b>a)</b> Kul haklarından talak, vasiyet ve benzeri meseleler bu şıkka girer. Yüce Allah şöyle buyurmuştur:</p>
<p><i>"Ey iman edenler herhangi birinize ölüm geldiği zaman vasiyet anında aranızda sizden iki adil kimseyi şahitlik için tutun."</i> (Maide: 5/106)</p>
<p>Talak konusu için de yüce Allah şöyle buyurmuştur:</p>
<p><i>"... sonra iddetlerinin sonuna yaklaştıkları zaman onları güzellikle tutun veya güzellikle onlardan ayrılın.</i></p>
<p><i>içinizden iki adil kimseyi şahit tutun."</i> (Talak: 65/2)</p>
<p>Nikah konusunda da peygamberimiz (s.a.v.) şöyle buyurmuştur: </p>
<p><i>"Nikah ancak veli ve iki adil şahitle olur."</i> <b>[1] </b></p>
<p><b>b)</b> Mal ile ilgili haklar alış veriş, icare, rehn ve benzeri konular bu bölüme girer.</p>
<p>Yüce Allah şöyle buyurmuştur:</p>
<p>"Erkeklerinizden iki kişiyi şahit tutun. Eğer iki erkek bulunamazsa şahitliklerine razı olacağınız bir erkek ile iki kadın şahit olabilir. Kadınlardan biri unutursa diğeri ona hatırlatır, şahitler çağrıldıklarında (şahitlikten) çekinmesinler." (Bakara: 2/282)</p>
<p>İbni Abbas&#39;tan rivayete göre Hz. Peygamber yeminiyle beraber bir şahit için hüküm verdi. <b>[2]</b></p>
<p><b>c)</b> Erkeklerin bilmeyip sadece kadınların bildiği doğum gibi konularda bir erkekle birlikte iki kadın şahit ya da dört kadının şahitliği için İbni Ebi Şeybe&#39;nin ez-Zuhri&#39;den rivayet ettiği şu görüştür:</p>
<p>Sünnet, kadınlardan başkasının muttali olmadığı, doğum ve benzeri konulardan kadınların şehadetinden başka bir kimsenin şehadetinin kabul edilmeyeceği şeklinde cari olmuştur. <b>[3]</b></p>
<p><b>2)</b> Allah hakkı:</p>
<p>Bu haklarda kadınların şahitliği kabul edilmez. Bunlar üç tanedir.</p>
<p><b>a)</b> Zina. Zina&#39;da 4 şahitten aşağı kabul edilmez.</p>
<p><b>b)</b> Zina dışındaki diğer had konulan. 2 erkek şahit lazımdır.</p>
<p><b>c)</b> Ramazan ayı başındaki rü&#39;yet-i hilal konusunda. Bunun için bir şahit kâfidir.</p>

<p><b>Allah Hakki</b></p>
</font><font face="Times New Roman" size="3.5">
<p>Allah hakkı olan konularda kadınların şahitliği geçerli değildir. Çünkü kadınlar genellikle şüpheden, unutkanlıktan ve hatadan hali olamazlar, halbuki bu haklar konusunda çok ihtiyatlı davranmak gerekir. Gecen konularda belirtildiği gibi kadınların şahitliklerinin geçerli olduğu meseleler genellikle erkeklerin muttali olamadığı, doğum ve emzirme gibi kadınlarla ilgili meselelerdir.</p>
<p>İmam Zühri şöyle diyor:</p>
<p>"Sünnet olan kadının şehadetinin cezalarda kabul edilmeyeeği şeklindedir." <b>[4]</b></p>
<p>Kadınların şahitliklerinin kabul edilmeyeceği Allah hakları metinde ifade edildiği gibi üç çeşittir.</p>
<p>a) En az dört şahitle sabit olan haklar. Buna delil olarak Allahu Teala şöyle buyurmuştur: "Namuslu kadınları (zina ile) itham ettikleri halde dört şahit getiremeyen kimselere (iftira cezası olarak) seksen değnek vurun."  (Nur: 24/4)</p>
<p>Burda görüldüğü gibi zina konularında ancak dört şahitle sabitliği ge-rekmektedir.</p>
<p>İfk (Hazreti Aişe&#39;ye yapılan zina iftirası) hadisesi hususunda Allahu Teala şöyle buyurmaktadır:</p>
<p>"0 (iftirayı ata)nlar bu sözlerine karşı dört şahit getirmeleri gerekmez miydi? Madem şahitleri getiremediler o halde onlar Allah nezdinde yalancıların ta kendileridir." (Nııı: 24/13) </p>
<p>Bu ayetlerin tümü zinanın sabit olması için dört şahidi zorunlu kılar.</p>
<p>b) En az iki şahitle sabit olan haklar.</p>
<p>Bunlar da zina dışındaki had konularıdır. Hırsızlık olayları, içki içme, adam öldürme, yol kesme ve irtidat olayları gibi konular için iki şahit yeterlidir.</p>
<p>Bunların delili de şu ayeti kerimedir:</p>
<p>"Erkeklerinizden iki kişiyi şahit tutun." (Bakara 2/282)</p>
<p>c) Bir kişinin şahitliğiyle sabit olan haklar.</p>
<p>Bunların başında Ramazan ayı hilalini görmek gelir. îbni Ömer (r.a.) şöyle rivayet eder:</p>
<p>"Halk hilali görmek için bakıyordu. Ben Resulullah&#39;a hilali gördüğümü haber verdim. Hazreti peygamber oruç tuttu ve halka da oruç tutmalarını emretti." <b>[5]</b></p>
<p>Burda ihtiyat nedeniyle bir kişinin şahitliği yeterlidir.</p>

<p><b>A&#39;manın Şahitliği</b></p>
</font><font face="Times New Roman" size="3.5">
<p>A&#39;mamn şahitliği beş hususta geçerlidir:</p>
<p><b>1.</b> Ölüm hususunda.</p>
<p><b>2.</b> Neseb hususunda.</p>
<p><b>3.</b> Mülkiye konulan hususunda,.</p>
<p><b>4.</b> Hal terce melerinde.</p>
<p><b>5.</b> A&#39;rna olmadan önce şahit olduğu durumlarda. Kulak duyumu, tarifler veya nesebi konularda hafızasına işlemiş durumlarda şahitlik edebilir.</p>
<p>Bir kimsenin kendine bir menfaat çekmek veya kendinden bir zararı gidermek için vereceği şahitlik kabul edilmez.</p>

<p><b>A&#39;manın (Gözü Görmeyenin) Şahitliği</b></p>
</font><font face="Times New Roman" size="3.5">
<p>Gözleri görmeyen kişinin şahitliği ölüm hususunda, neseb hususunda ve mülki konularda geçerlidir.</p>
<p>Gözleri görmeyen kişinin şahitliği tercüme konularında da geçerlidir. Çünkü burda beyan ve telafuz söz konusu olmaktadır ki körlük buna engel değildir, görmeye gerek yoktur. Â&#39;ma olmadan önceki bütün konularda şahitliği mu&#39;teberdir.</p>
<p>İkrar, talak ve benzeri tüm hususlarda a&#39;mamn kulağına bir sır gibi söylenen tüm sözler için şahitlik muteberdir.</p>
<p>Şahitliğiyle kendi nefsine bir menfaat sağlamak sebebiyle şahitlik geçerli olmaz. Aynı şekilde kişinin kendi nefsinden bir zararı defetmek için yaptığı şahitlik te kabul olunmaz.</p>

<p></font><font face="Times New Roman" size="2.5"><b>[1] </b>Muğnil  Muhtaç, 3/155.</p>
<p><b>[2] </b>Müslim, 1712; El-Umm, 6/156.</p>
<p><b>[3] </b>El-İkna,2U97.</p>
<p><b>[4] </b>El-İkna, 21296.</p>
<p><b>[5] </b>Ebu Davud, 2342</p>

</body></html>