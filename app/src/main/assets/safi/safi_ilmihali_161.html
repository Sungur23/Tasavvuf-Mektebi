<html><body> <p><font face="Times New Roman" size="4.0" color="red"><center><b>Altının Gümüşle Satımı</b></center></p>
</font><font face="Times New Roman" size="3.5">
<p>Altının gümüşle satımı birinin diğerinden fazla olması durumunda peşin olmak şartıyla caizdir.</p>
<p>Yiyecek maddelerinde bir cinsin aynı cinsle satımı misli misline (miktarlan eşit) ve peşin olmalarıyla caizdir.</p>
<p>Yiyecek maddelerinden bir cinsin başka bir cinsle satımı birinin diğerinden fazla olması ve peşin olmalarıyla şartıyla caizdir.</p>
<p>İçinde cehalet olan alış-veriş caiz değildir.</p>
<p>Altının gümüşle satımı şu şekilde caizdir.</p>
<p>Ubade b. Sabit (r.a)&#39;dan rivayetle Resulullah (s.a.v.) şöyle buyurmuştur:</p>
<p><i>"Altınla altın gümüşle gümüş, buğdayla buğday, arpa ile arpa, hurma ile hurma, tuz ile tuz, misli misline ve elden ele mübadele edilmesi caizdir, Her kim artırır veya fazla almak isterse, muhakkak riba yapmış olur. Bunda alan ve veren aynıdır!&#39;</i> <b>[1] </b></p>
<p>Bera bin Azıb (r.a) şöyle rivayet eder: "Hz. Peygamber altının gümüş le borç olarak alım satımını yasaklamıştır."<b> [2] </b> </p>
<p>Altının gümüşle satılması ancak şu iki şartla caiz olur:</p>
<p><b>a)</b> Hiç birinin gecikme olmaksızın satımın hazır olması. Yani burda hiç bir şekilde borç durumu düşünülemez. Çünkü borç ticari işlemlerde veya bedelin başka bir mal ile değiştirilmesi konusunda olur ki burda ikisi de bedel hükmündedir. Zaten faiz bu tür şeylerden kaynaklanıyor.</p>
<p><b>b)</b> İki tarafın akid meclisinden ayrılmadan karşılıklı malları almaları gerekir.Yani ancak değiştirebilme ihtiyacı ile altın ve gümüşün birbirleriyle satılması caiz olur.</p>
<p>Gıda maddesi de kendi cinsinden başka bir gıda maddesiyle satıldığında durum aynıdır. Buğdayın, pirinç karşılığında satılması gibi.</p>
<p>İçinde cehalet bulunan bütün alış-verişler haramdır. Cehalet bulunan alış verişler menfaatli veya zararlı olmasında tereddüt edilen şeylerdir.</p>
<p>Ebu Hureyre (r.a.) şöyle rivayel eder: </p>
<p>"Peygamber (s.a.v.) menfaati meçhul olan alış-verişten bizi nehyetmiştir." <b>[3]</b></p>

<p></font><font face="Times New Roman" size="2.5"><b>[1] </b>Müslim, 1587.</p>
<p><b>[2] </b>Buhari: 2070, Müslim, 1589.</p>
<p><b>[3] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 306-307.</p>

</body></html>