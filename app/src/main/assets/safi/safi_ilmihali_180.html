<html><body> <p><font face="Times New Roman" size="4.0" color="red"><center><b>ŞUF&#39;A</b></center></p>
</font><font face="Times New Roman" size="3.5">
<p>Şuf&#39;a, komşulukla olmayarak ortaklıkta vacip olur.</p>
<p>Şuf&#39;a birbirinden ayrılabilir şeylerde olur. Bölünemeyen şeylerde şuf&#39;a yoktur. Nakledilmeyen akar ( gelir getiren arazi, dükan...) gibi gayri menkullerde Şuf&#39;a sabittir. Yeni ortağın aldığı fiyatla eski ortak söz konusu akar parçasını kendi mülkiyetine alır.</p>
<p>Şuf&#39;a hakkı zaman geçirilmeden istenmeli, imkânı olduğu halde geciktirirse şuf&#39;a hakkı batıl olur.</p>
<p>Bir kişi içinde ortaklık payı bulunan arsasını satarak evlenirse, o zaman daha önceki ortağı kadının mehri misil değerini vererek ondan satın alır. Şuf&#39;a hakkına sahip olanlar bir kaç kişi iseler herkes kendi hissesi nisbetince şuf&#39;a hakkına sahiptirler.</p>
<p>Şuf&#39;a, bir bedel karşılığında yeni ortak için gerçekleşen mülkiyet hakkının eski ortak tarafından alınabilme yetkisine denir.</p>
<p>Şuf&#39;a hakkı, eski ortağın zarara uğramasını önlemek için konulmuştur.</p>
<p>Metinde ifade edildiği gibi şuf&#39;a, satılan bir malda eski ortak için yeni ortak üzerine sabit olan bir haktır. İslam dini, zararı önlemek ve düşmanlıkları kaldırmak için şuf’ ayı meşru kılmıştır. Çünkü satılan bir malda yabancının oraya yerleşmesi sonucu, meydana gelecek zararı defetmek için satılan şeyi, şuf&#39;a sahibi olan eski ortağın temlik etme hakkı vardır.</p>
<p>Ortaklık malının satımında ortağın, satıştan önce ortağının iznini alması gerekir. İzin almadan satarsa ortağı yeni ortağa kıyasla ona daha fazla hak sahibidir. Şayet ortağı satışa izin verirse o zaman satıştan sonra onun için bir talep söz konusu olamaz.</p>
<p>Peygamber (s.a.v.) bir hadisi şerifilerinde şöyle buyurur: </p>
<p><i>"Kimin bir hurmalık veya evde ortağı varsa, ortağının izni olmadıkça onu satamaz, ortağı isterse onu alır."</i> <b>[1]</b></p>
<p>Yukarıdaki hadisi şeriften de anlaşılıyor ki Peygamber (s.a.v.), taksimatı yapılmamış malda şufa hakkına hükmetmiştir. Şayet ortakların payları arasında sınırlar çizilir veya değişik şekilde benzer işaretler yapılırsa Şuf&#39;a hakkı sakıt olur. <b>[2]</b></p>

<p><b>Şuf&#39;anın Şartları</b></p>
</font><font face="Times New Roman" size="3.5">
<p>Şuf’a konusu olan malın taşınmaz ve bölünmeye imkanı olan mal olması gerekir. Şu halde bina ve arazi gibi taşınmayan mallarda şuf&#39;a hakkı cari olmaz.</p>
<p>Bölünmeye imkanı olan mallarda ise şuf&#39;a vardır.</p>
<p>Şuf’ anın genel olarak şartlan şunlardır:</p>
<p><b>a)</b> Kendisinde şuf&#39;a bulunan şeyin arazi, mesken gibi akar diyebileceğimiz gayr-i menkullere bitişik olan ağaçlar, binalar gibi satışa dahil edilen şeyler.</p>
<p><b>b)</b>  Şuf’a sahibinin, şuf&#39;a hakkı bulunan şeye ortak olması gerekir. Bu nedenle komşulukta şuf&#39;a hakkı oluşmaz.</p>
<p><b>c)</b> Şuf’a hakkı bulunan şeyin satılma yoluyla mülkünde çıkmış olması şarttır. Bunun için karşılıksız hibe, miras kalma veya vasiyetle elde etme gibi durumlarda şuf&#39;a hakkı yoktur.</p>
<p><b>d)</b> Şuf’a sahibinin hakkını hemen istemesi gerekir. Yani şuf&#39;a sahibi malın satıldığını öğrendiği zaman şuf&#39;a hakkını talep etmesi gerekir. Özürsüz olarak talebi gecikirse şuf&#39;a hakkı düşer. <b>[3]</b></p>

<p></font><font face="Times New Roman" size="2.5"><b>[1] </b>Buhari, 2l38 : Müslim, 1608.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 344-345.</p>
<p><b>[3] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 345.</p>

</body></html>