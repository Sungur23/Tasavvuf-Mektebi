<html><body> <p><font face="Times New Roman" size="4.0" color="red"><center><b>e. Teşbih Namazı:</b></center></p>
</font><font face="Times New Roman" size="3.5">
<p>Bu namaz dört rekattır. İki rek&#39;atta bir selam vermek daha iyidir. Mekruh vakitler dışındaki bir zamanda kılınır, her rek&#39;atla 75 defa, "Sübhanal-lahi ve&#39;l-hamdu lillahi ve la ilahe illallahu vellahu ekher" okunur. Bunun 15 (onbeş) adedi Fatiha ve sure veya ayetlerden sonra ayakta, onar adedi de rüku, itidal, birinci secde, secdeler arasındaki oturuşda, ikinci secdede ve ondan sonraki istirahat veya teşehhüd oturuşunda bu rükünlerdeki teşbihlerden sonra, teşehhüd oturuşunda ise teşehhüdden önce okunur.</p>
<p>Bir rükünde mezkur teşbihleri yanılarak okumayıp diğer bir rükne geçen kimse geri dönüş yapamaz. Bu sebeple unuttuğu teşbihleri vardığı rükün tesbihleriyle birleştirerek hepsini okur. Ancak itidal ve iki secde arasındaki oturuş kısa rükünler olduğu için rükua ait unutulan teşbihler iti— dalde değil de ilk secdede okunur ve ilk secdede unutulan teşbihler, secdeler arasındaki oturuşta değil de ikinci secdede okunur.</p>
<p>İbni Abbas&#39;tan rivayet ettiğine göre Rasulullah (s.a.v.) Abdulmuta-lib&#39;in oğlu Abbas&#39;a şöyle dedi: "Ey amcam, sana sevap verilmesini, bağışlanmanı, Allah tarafından sevilmeni ister misin? Sana on çeşit günahını silecek bir şey öğreteyim ki bunu yaptığın takdirde, Allah evvel ve ahir eski ve yeni, bilerek ve bilmeyerek, büyük ve küçük gizli ve açık günahlarını, affeder. Dört rekat namaz kılarsın her rekatında Fatiha ve bir sure okursun. Birinci rekatla okumayı bitirince ayakta iken; &#39;Sübhanallahi velhamdülillahi ve lailahe illallahu vallahu ekber&#39;i onbeş kere söylersin. Sonra rükua inersin. On defa da rükuda okursun sonra da rükudan başını kaldırınca on kere aynısını söylersin. Sonra secdeye iner on kere söylersin. Secdeden başını kaldırınca on kere söylersin sonra tekrar secde eder on kere söylersin. Secdeden başını kaldırır on kere daha söylersin. Böylece her rekatta yetmiş beş teşbih yapar. Diğer rekatlarda da aynısını yaparsın. Gücün yeterse günde bir kere kıl. Günde bir kere küamazsan, haftada bir kıl, haftada bir kere küamazsan ayda, ayda bir kere küamazsan, senede bir kıl. Eğer onu da yapamazsan ömründe bir kere kıl." <b>[1]</b></p>

<p></font><font face="Times New Roman" size="2.5"><b>[1] </b>Ebu Davud, 297</p>

</body></html>