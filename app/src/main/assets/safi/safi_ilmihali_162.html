<html><body> <p><font face="Times New Roman" size="4.0" color="red"><center><b>Riba Üç Kısımdır:</b></center></p>
</font><font face="Times New Roman" size="3.5">
<p><b>l- Riba el-fadl:</b></p>
<p>Ribaya tabi olan bir malı kendi cinsi mukabilinde fazlasıyla satmaktır.</p>
<p>Mesela 8. kg. buğdayın 10 kg. buğdaya satılması.</p>
<p><b>2- Riba el-yed:</b></p>
<p>Her ikisini veya birini sonradan teslim almakla ribevi şeylerden birini diğeri mukabilinde satmaktır.</p>
<p><b>3- Riba en-nesie:</b></p>
<p>Ribevi şeyleri bir lahza bile olsa veresiye olarak birbiri mukabilinde satmaktır.</p>
<p>Riba: Aşağıdaki şartlardan birine halel getirmekle birlikte altın ve gümüş parayı altın ve gümüş para ile, gıda maddesini başka bir gıda maddesiyle değiştirme muamelesidir.</p>
<p>Riba; büyük günahların en büyüklerinden olup hiçbir dinde helal görülmemiştir. Riba yiyen hariç, Allah hiç bir asi kimseye savaş açmaya izin vermemiştir. Tıpkı Allah&#39;ın veli kullarına eziyet eden gibi riba yiyen kimsenin de kötü akibetinden korkulur.</p>
<p>Büyük günahların en büyükleri önce şirk, sonra adam öldürme sonra zina ve sonra da riba (faiz) yemektir.</p>
<p>Allah&#39;u Teala Kur&#39;an-ı Kerim&#39;de şöyle buyurmaktadır:</p>
<p><i>"Allah, alış-veriş helal, faizi haram kılmıştır&#39;</i>  (Bakara: 2/275)</p>
<p>Resulullah (s.a.v.) şöyle buyurmuştur:</p>
<p><i>"Allah, riba yiyene, yedirene, riba muamelesini yazana ve bu muamelede şahitlik yapana lanet etmiştir"</i> <b>[1]</b></p>
<p>Alış-verişlerin bazı türlerinde akit sahih olmakla birlikte haram olma söz konusu olur. Bunları biraz açıklayalım.<b> [2]</b> </p>


<p></font><font face="Times New Roman" size="2.5"><b>[1] </b>Müslim, 1598.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 307-308.</p>

</body></html>