<html><body> <p><font face="Times New Roman" size="4.0" color="red"><center><b>Namaz Vakitleri</b></center></p>
</font><font face="Times New Roman" size="3.5">
<p>Farz namazlar beştir.</p>
<p><b>1- Öglen Namazı:</b> Bu namazın ilk vakti, güneşin zevale girmesiyle başlar; son vakti, zeval gölgesinden başka herşeyin gölgesinin uzunluğu kendi misli oluncaya kadardır.</p>
<p><b>2- İkindi Namazı:</b> Bu namazın ilk vakti, herşeyin gölgesi kendi mislini geçtikten sonra başlar. Son vakti ise makul olan görüşe göre, herşeyin gölgesi kendi gölgesinin iki misline yetişinceye kadardır. Güneşin batmasına kadar da kılınmasına caizdir.</p>
<p><b>3- Akşam Namazı:</b> Bunun vakti (dar olduğu için, şöyle bir zaman ölçüsü tanınmıştır:) Güneş battıktan sonra normal bir Ezan-ı şerif okunup, abdest alınıp avret yerleri örtülüp 5 rekâtlık bir namaz kılınacak kadar bir zamandır. <b>[1]</b> </p>
<p><b>4- Yatsı Namazı:</b> Bunun ilk vakti ufuktaki kırmızı şafağın kaybolmasından başlar, son vakti gecenin üçte biri geçinceye kadardır. İkinci fecrin (fecri sadığın) doğuşuna kadar da kılınması caiz görülmüştür.</p>
<p><b>5- Sabah Namazı:</b> Bu namazın da ilk vakti, ikinci fecrin ( fecri sadığın) çıkmasından   başlar.Sabah namazının son vakti ise makul görüşe göre ortalık açılıncaya kadar devam eder. Güneş doğana kadar kılınmasına da cevaz verilmiştir.</p>

<p></font><font face="Times New Roman" size="4.0" color="red"><center><b>Delillerle Namaz Vakitleri</b></center></p>
</font><font face="Times New Roman" size="3.5">
<p>Bir günde kılınan beş vakit namazın vakitleri için delil olarak Ebu Musa (r.a) Resulullah (s.a.v.)&#39;den şöyle nakleder:</p>
<p>"Resulullah&#39;a bir kimse geldi ve kendisinden namaz vakitlerini soruyordu. Resulullah (s.a.v.) ona hiçbir cevap vermedi. Müteakiben fecr yarıldığı zaman sabah namazını ikame etti. Halbuki insanlar birbirini halen tanıyamıyordu. Sonra güneş ortadan meylettiği zaman müezzine emretti ve öğlen namazını kıldı. Cemaatin içinde en iyi bilen durumunda olan bir sözcü, gündüz yarı olmuştur der, idi. Sonra güneş yüksek iken emredip ikindiyi ikame etti. Sonra güneş battığı zaman emredip akşamı ikame etti. Sonra şafak kaybolduğu zaman emredip yatsıyı ikame etti. Sonra ertesi gün sabah namazını o kadar geri bıraktı ki bu namazdan çıkan herhangi biri güneş muhakkak doğmuştur yahut hemenhemen doğdu der idi. Sonra öğlen namazını dünkü ikindi vaktine yaklaşan bir vakte kadar geciktirdi.</p>
<p>Sonra ikindiyi o kadar geri bıraktı ki namazdan çıkan herhangi bir kimse güneş kıpkırmızı oldu der idi. Sonra şafağın kaybolacağı zamana yakın oluncaya kadar akşam namazını geri bıraktı. Sonra yatsı namazını gecenin ilk üçte biri oluncaya kadar geri bıraktı. Sonra sabah olunca soruyu soranı çağırdı ve O&#39;na:</p>
<p>"Namazın vakti şu iki vakit arasıdır." buyurdu. <b>[2]</b></p>
<p>Bu hadisi şeriften beş vakit olan farz namazların ilk ve son vakitleri açıkça anlaşılmaktadır.</p>
<p>Hadisin ilk paragrafı namazların ilk vakitlerini, son paraprafı ise namazların son vakitlerini bildirmektedir.Bu hadisin açık hükmünden anlaşılıyor ki bir namazın kılınma vakti ilk vaktinden son vaktine kadar devam eder. Yani namazı vaktinin ilkinde, ortasında ve sonunda kılmak caizdir. Ama şu kadar ki efdal olan vakit ilk vakittir. Diğer vakitler cevaz ve meşruiyet vakitleridir. Beş vakit farz namazdan herhangi birini bile bile tehir etmenin ve hele hele son vakite geciktirmenin uygun olunmayacağı da bilinmelidir.</p>
<p>Namaz vakitleri için artık başka delil ileri sürmeye ihityaç duymuyoruz. Peygamber (s.a.v.), soruyu soran adama ilkin cevap vermeyerek, daha sonra hem beliğ hem de tesirli olsun diye fiil ve sözleriyle tarif ederek namaz vakitlerinin anlaşılmasını en müessir halde belirtmiş oldu.</p>

<p></font><font face="Times New Roman" size="4.0" color="red"><center><b>Namaz Vakitleri İçin Gerekli Bilgiler</b></center></p>
</font><font face="Times New Roman" size="3.5">
<p>Bir namaz, vaktinin içinde geciktirilerek ve geciktirilmeyerek kılınışına göre beş dereceye ayrılır.</p>
<p><b>a)</b> Efdal olan vakit:</p>
<p>Bu vakit, namazların ilk giriş vaktinden 3 çeyrek saat geçinceye kadar olan vakittir. <b>[3]</b>Akşam namazını bundan istisna etmek gerekir. Çünkü zamanı çok dardır.</p>
<p><b>b)</b> Namaz kılan kişinin ihtiyarına bırakılmış olan vakit. </p>
<p>Her vaktin evvelinden başlayıp mesela;Sabah namazında ortalık ay-dınlamncaya kadar,</p>
<p>Öğlen namazında Öğlen namazını kılabilecek bir vakit kalıncaya kadar,</p>
<p>İkindi de her şeyin gölgesi iki misline varıncaya kadar,</p>
<p>Akşam namazında efdal olan vaktin sonuna kadar.</p>
<p>Yatsı namazında gecenin üçte biri geçinceye kadar olan vakitlerdir.</p>
<p>Bu vakitteki namaz, kendisinden sonraki vakitten daha fazla sevaplı, evvelki vakitten ise daha az sevaplıdır. Yani ne kadar erken.kilınsa sevabı o kadar fazladır.</p>
<p><b>c)</b> Kerahetsiz caiz olan vakit:</p>
<p>Namazların ilk vaktinden başlayıp, sabahleyin kızarıklığa, öğleyin öğlen namazını kılabilecek bir vakte, ikindide güneşin sararmasına, akşamleyin efdal olan vakte, yatsıda fecr-i kâzibe kadar olan vakittir.</p>
<p><b>d)</b> Kerahetle caiz olan vakit.</p>
<p>Sabah namazı için kızarıklıktan, öğlen için namaz kılabilecek vakit kadar, ikindi namazı için güneşin sararmasından, akşam namazında efdal olan vaktin bitmesinden, yatsıda fecr-i kâzipten itibaren namaz kılabilecek zamanda vakit kalıncaya kadar geçen zamandır.</p>
<p><b>e)</b> Haram olup geciktirmeden dolayı günah sayılan vakit.</p>
<p>Geciktirmeyle haram olan vakit te namazı sığıdıramayacak kadar dar olan vakittir.</p>

<p></font><font face="Times New Roman" size="2.5"><b>[1] </b>Muğııil Muhtaç 1/İ23&#39;te aynı görücü paylaşmakla beraber, 122. sahifesinde akşam namazının vaktini, "güneşin batışından kırmızı şafağın kaybolmasına kadardıı&#39; diye bildirir.</p>
<p><b>[2] </b>Müslim, 614</p>
<p><b>[3] </b>Kuabıı! Fıkh ala Mezahıhıl Eı baâ, 1160</p>

</body></html>