<html><body> <p><font face="Times New Roman" size="4.0" color="red"><center><b>Kadıda Bulunması Sünnet Olan Özellikler</b></center></p>
</font><font face="Times New Roman" size="3.5">
<p>Bir Kadı (hakim)&#39;da aşağıdaki özelliklerin bulunması sünneltir:</p>
<p><b>1-</b> Şehirin veya yerleşim yerinin ortasında veya herkese açık bir yerde bulunması.</p>
<p><b>2-</b> Mahkeme kapısına bekçi bırakmaması.</p>
<p><b>3-</b> Hüküm için camide yer almaması.</p>
<p><b>4-</b> Davacı ile davalıyı aşağıdaki 3 şeyde eşit tutması.</p>
<p><b>a)</b> Onlara yer ayırma durumunda.</p>
<p><b>b)</b> Onlarla konuşmada</p>
<p><b>c)</b> Onları dinlemede.</p>
<p>Kadı bu iki hasımdan hediye almamalıdır.</p>
<p>Kadılık (hakimlik) görevini yürüten kişinin şehrin ortasında halkın bildiği bir yerde ikamet etmelidir. Bu şekilde yerli ve yabancı halk rahatlıkla hakime müracaat edebilir.</p>
<p>Hakimin mahkeme kapısına bekçi veya insanları menedecek bir engel konulmamalıdır.</p>
<p>Hazreti peygamber (s.a.v.) şöyle buyurmuştur. </p>
<p><i>"Allah bir kimseyi müslümanların üzerine vali kılar vali de onların ihtiyaçları zaruretleri ve fakirliklerinin önüne perde çeker ise Allahu Teala kıyamet günü o valinin ihtiyacı, zarureti ve fakirliği önüne perde çeker."</i> <b>[1] </b></p>
<p>Ancak kapının önüne izdiham veya münafıklardan gelebilecek tehlikeler için bekçi konulabilir.</p>
<p>Kadı mescidde hüküm vermemelidir. Çünkü mescitler Allah evidir. Orda bağırıp çağırma olabilir. Ayrıca mescide ehil olmayan hayızlı kadınlar, deliler ve kafirlerin girmemesi için bu hüküm konulmuş olabilir.</p>
<p>Kadı hasımlar arasında eşit davranarak oturmalarında, onlara söz hakkı vermede ve onları dinlemede adaletli davranmalıdır.</p>
<p>Ümmü Seleme&#39;den rivayeten peygamberimiz (s.a.v) şöyle buyurmuştur: </p>
<p><i>"Kim halk arasında hüküm vermekle görevlendirilirse işaretiyle, mülahazasıyla ve oturmalarıyla onlara eşit davranmalıdır. Birine bağırmadığı şekilde diğerine bağırmasın,"</i> <b>[2]</b></p>
<p>Kadı olayların ve anlaşmazlıkların halledelmesi için kendisine verilen hediyeleri kabul etmemelidir.</p>
<p>Ebu Humeyd es-saidi şöyle rivayet ediyor: Resulullah Abdullah bin Lutbiye el Ezdi isminde birini zekat toplama memuru olarak tayin etmişti. Bu memur işini bitirdiği zaman Resulullah&#39;a geldi ve şöyle dedi:</p>
<p>-Ey Allanın resulü, şu zekat malıdır, bu da bana hediye edilmiştir.</p>
<p>Bunun üzerine Resullullah: </p>
<p><i>"Sen babanın ve ananın evinde otursaydın sana hediye verilir miydi verilmez miydi?"</i> Daha sonra zevalden sonraki bir namazın ardından ayağa kalktı. Kelime-i şehadet getirdi Allah&#39;ı layık olduğu vasıflarla sena etti, sonra</p>
<p><i>"Sözüm bundan sonra şudur"</i> deyip şu hutbeyi irad etti: </p>
<p><i>"Bu memurun hali nedir. Ben onu bir işe memur tayin ettim, sonra bana gelip hesap verirken şu sizindir, bu da bana hediye edeldi.&#39; diyor. O babasının ve anasının evinde otursaydı ona hediye verilir miydi verilmez miydi. Muhammed’in nefsi elinde bulunan Allaha yemin ederim ki herhangi biriniz millet malından hainlik yapıp haksız bir şey alırsa muhakkak kıyamet gününde o çaldığı malı boynu üzerinde taşıyarak getirecektir. Öyle bir halde ki çaldığı şey bir deve ise deveyi iniltisi olduğu halde bunların her birini boynunda taşıyarak getirecektir. Ben emrolunduğum şeyi size tebliğ ettim."</i> Hadisi rivayet eden Ebu Humeyd şöyle devam etti: "Bundan sonra Resulullah elini koltukaltı beyazlığı görünecek şekilde yukarı kaldırdı." <b>[3]</b></p>
<p>Sevban şöyle rivayet eder: "Resulullah rüşvet verene de alana da aralarında elçilik yapana da lanet etmiştir." <b>[4]</b></p>

<p></font><font face="Times New Roman" size="2.5"><b>[1] </b> Ebu Davud, 2948.</p>
<p><b>[2] </b>Darekutni, 4/205.</p>
<p><b>[3] </b>Buhari, 6260; Müslim, 1832.</p>
<p><b>[4] </b>İmam Ahmed, 5/279.</p>

</body></html>