<html><body> <p><font face="Times New Roman" size="4.5" color="red"><center><b>FIKHİ BİLİMLER</b></center></p>

<p></font><font face="Times New Roman" size="4.0" color="red"><center><b>Fıkhın Manası Ve Özellikleri</b></center></p>

<p></font><font face="Times New Roman" size="3.5"><b>Fıkhın Manası:</b> Lugatta fıkıh, bilmek ve anlamaktır. Şu ayeti kerime fıkhın manasının anlamak olduğunu bildirir: </p>
<p><i>"Dediler ki Ey Şuayb! Dediklerinden çoğunu anlamıyoruz,</i> (manefkahu)." ( Hud: 11/91) </p>
<p><i>"Onlara ne oluyor ki sözü anlamıyorlar da</i> (la yekadune yefkahune)" ( Nisa: 4/78)</p>
<p>Istlahta fıkıh; mükellef kimselerin kendi amel ve sözleriyle ilgili olan şer&#39;i hükümleri bilmelidir. Başka bir tarifle ıstılahta fıkıh, kişinin leh ve aleyhinde olanı bilmesidir.</p>
<p>Fıkıh, imanın gerekliliği gibi itikadi hükümleri, vicdani ve ahlaki hükümleri, namaz, oruç, zekat, hac, alış-veriş vb. gibi ameli hükümleri de içine alır.</p>
<p>İmam Şafii fıkhı şöyle tarif etmiştir: "Şer’i ve ameli hükümlerin, tafsili delillerden elde edilerek bilinmesidir." <b>[1]</b></p>
<p>Bilmekten murad, yakin ve zannı da içine alan mutlak idraktir. Çünkü ameli hükümler kat&#39;i delillerle sabit olabileceği gibi, zanni delillerle de sabit olabilir.</p>
<p>Fıkhın delilleri, Kur&#39;an, Sünnet, Îcma ve Kıyas&#39;tır. İçtihat imamları olan fakihleri taklit eden mukallid ilimler ise bu genel delillerin dışında kalmakla beraber, fıkhın anlaşılmasında ve fıkhi bilgilerin çözülmesinde büyük yarar sağlar.</p>
<p>Fıkhın konusu, öz olarak yapılması istenen namaz, oruç vb.... Terk edilmesi istenen gasp, haksızlık vb. gibi ya da muhayyer bırakılan (serbest bırakılan) yemek, içmek gibi mükellefin genel fiilleridir.</p>

<p><b>Fıkhın özellikleri:</b> Fıkıh İslam şeriatının ameli yönüdür. İslam şeriatı, Yüce Allah&#39;ın kulları için koyduğu bütün hükümlerdir. Bu hükümler Kur&#39;an veya sünnetle olabilir ya da yukarıda ifade edildiği gibi Kur&#39;an ve Sünnetin daha da anlaşılması için yardımcı delilleri olan Kıyas ve İcma&#39; ile olabilir.</p>
<p>Fıkhın gelişmesi. Resulullah (sav) &#39;in hayatında ve sahabe devrinde tedricen başladı. Ashap arasında erken gelişmesinin nedeni insanların yeni olayların hükümlerini bilmeye olan şiddetli ihtiyaçları idi.</p>
<p>Sahabe devrinde sosyal ilişkilerin tanzimi, her insanın hak ve görevlerinin bilinmesi, yeni yeni çıkan konuların yerine getirilmesi açısından fıkha olan ihtiyaç o zamandan beri var olagelmiştir. Günümüze kadar bu ihtiyaç devam etmiş, kıyamete kadar da fıkha olan ihtiyaç devam edecektir. İlahi hüküm olan fıkha bağlı kalındığı müddetçe hayatın seyri meşru bir zemin ile devam eder. <b>[2]</b></p>

<p></font><font face="Times New Roman" size="3.0">  </p>
<p></font><font face="Times New Roman" size="2.5"><b>[1]</b> El-Mahalli, Şerh-u Cem&#39;ul Cevam&#39;i 1/32.</p>
<p><b>[2]</b> Kadı Ebu Şuca’, Ğayet’ül-İhtisar ve Şerhi, Ravza Yayınları: 29-30.</p>

</body></html>