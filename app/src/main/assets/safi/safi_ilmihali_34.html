<html><body> <p><font face="Times New Roman" size="4.0" color="red"><center><b>Dibağ</b></center></p>

<p></font><font face="Times New Roman" size="3.5">Ölmüş hayvanın eti yiyilsin yiyilmesin arasında herhangi bir fark yoktur. Köpek ve domuz dışında kalan bütün hayvanların derisi dibağ ile temizlenir.</p>
<p>Dibağ, derinin et ve tüy gibi fazlalıklarını nar kabuğu, şap, mazı, silm ağacının yaprakları ve buna benzer harareti yüksek tutan şeylerle yapılır.</p>
<p>Dibağ muamelesi ile deride herhangi bir koku kalmaz ve çürümez. Derinin dibağlanması ile üzerinde kalan ilaç gibi şeyler necis ise bunlar temizlendikten sonra o deri artık temizlenmiş olur.</p>
<p>Delili, İbni Abbas&#39;tan rivayet edilen şu hadisi şeriftir: Meymune&#39;nin bir azadlısına sadaka malından bir koyun verilmişti. Bu koyun öldü. Resulullah (s.a.v.) bu koyunun yanından geçti de:</p>
<p><i>"Bunun derisini alsanız da onu dibağlayıp faydalansamz ya."</i> buyurdu.</p>
<p>&#39;O bir meytedir&#39;, dediler.</p>
<p>Bunun üzerine: "Meytenin ancak etini yemek haram olmuştur." buyurdu. <b>[1]</b> </p>
<p>Abdullah ibni Abbas   dedi ki:   Ben Resulullah (s.a.v.)&#39;den işittim, şöyle buyurdu:</p>
<p><i>&#39;&#39;Hayvan derisi tabaklandığı zaman muhakkak temiz olmuştur.&#39;&#39;</i> <b>[2]</b></p>
<p>Ölülerin kemikleri ve kılları necistir. Ancak bunlardan insan muhterem olduğu için istisna edilmiştir. Ölen insanın bedeni, kılları ve kemikleri temizdir.</p>
<p>Delil olarak Yüce Allah Kur&#39;an-ı Kerim&#39;den şöyle buyurmuştur: <i>"Ölü hayvanlar sizin üzerinize haram kılınmıştır."</i> (Maide:5/3) Ayet-i kerimedeki &#39;Ölü&#39; kelimesi hayatları son bulan  bütün hayvanlar şer&#39;i ölçülere göre kesilmeden ölmüşlerse etlerinin yenmesi haramdır. Diğer uzuv ve parçaları da aynı şekilde haramdır. Ama insanoğlu ise ölüsü de necis olmadığı gibi uzuvları da necis değildir.</p>
<p>Buna da delil olarak şu ayeti kerimeyi gösterebiliriz: <i>"Andolsun ki, biz insanoğlunu  ikram sahibi şeref ve izzete, mazhar kılmışsızdır."</i> (İsra: 17/30)</p>
<p>İnsanın öldükten sonra necis olduğunu söyleyen görüşlere cevap teşkil etmek için bu ayeti kerime nazil olmuştur.</p>
<p>İnsan etinin yenilmesinin haram olmasının nedeni de insanın mükerrem ve şerefli bir yaratık oluşundan ileri gelmektedir. <b>[3]</b> </p>

<p></font><font face="Times New Roman" size="2.5"><b>[1] </b>Müslim, 363.</p>
<p><b>[2] </b>Müslim, 366. </p>
<p><b>[3] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 81-82.</p>

</body></html>