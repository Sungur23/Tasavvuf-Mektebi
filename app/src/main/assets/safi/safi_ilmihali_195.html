<html><body> <p><font face="Times New Roman" size="4.0" color="red"><center><b>Terikedeki Haklar</b></center></p>
</font><font face="Times New Roman" size="3.5">
<p>Ölenin malında, sırasıyla beş hak vardır. Terike bu hakların hepsine yetecek durumda ise. haklarda tertibe riayet etmek mendub, yetmeyecek durumda ise farzdır.</p>
<p><b>1-</b> Terikenin bizzat kendisine bağlı haklar:</p>
<p>Bu haklar da tertib üzere şunlardır:</p>
<p><b>a)</b>  Nisabdan verilen (eski senelere aid olmayan) zekat: Nisab malı mevcud olması şartıyla bu hak ön sıradadır. (3. ncü maddeye de bakınız).</p>
<p><b>b)</b> Köle hatâen bir adam öldürse veya birinin malını itlaf etse, arkasından da efendisi ölse ve bu tazminatları ödemek kölenin rakabesine kalsa; hak sahibi, tazminatlar ile kölenin kıymetinden hangisi daha az ise onu alır.</p>
<p>Mecniyyun aleyh (kendisine karşı cinayet işlenen ve tazminatı alacak olan)&#39;in bu almada, zekat borcundan sonra öncelik hakkı vardır.</p>
<p><b>c)</b> Ölü, borcuna karşılık kendi malını rehin bırakmışsa, o rehin maldan borcu ödenir.</p>
<p><b>d)</b> Ölünün iddet beklemekte olan karısının iskanı   ve mesken ücreti ölünün teçhiz ve tekfininden öncedir.</p>
<p><b>e)</b> Ölünün borç aldıktan sonra öldüğü ve bıraktığı mal. Borç alınan ve mevcud olan mal, üçüncü maddedeki borçlardan öncedir.</p>
<p><b>f)</b> Müşterinin satın aldığı ve borcunu ödemeksizin iflastan öldüğü zaman, kalan mal. Mesela müşteri, bir köle satın alıp sonra iflastan ölse ve borcunu almayan satıcı bu köleyi müşterinin evinde hazır bulsa, alış-verişi fesheder ve köleyi geri alır.</p>
<p><b>g)</b> Mudârabe (kâr ortaklığı) malı: Bir kişi başkasına işletmek ve kâr yarı yarıya ortak olmak üzere 10.000.000 (on milyon) TL. verirse, kâr elde edilse fakat kârı paylaşmadan önce mal 10.000.000 (on milyon) TL sahibi ölse, alacaklı olan varisleri bundan sonra sayılacak hakların ödenmesinden daha önce haklarını alırlar.</p>
<p><b>2)</b> Tekfin ve teçhiz masrafı:</p>
<p>Cenaze masrafları örfe göre orta hallisinden verilir. Ölünün malı bulunmayacak olursa, cenaze masraflarını, nafakası kime aitse, o öder. Böyle bir yakını olmazsa, hazine, o da olmazsa, müslüman halk karşılar. Kadının, kendisi zengin bile olsa, cenaze masrafı ve nafakası onun kocasına aittir.</p>
<p><b>3)</b> Eski senelere ait üzerinde kalmış hacc, üzerinde kalmış zekat, kefaret ve belirsiz olan nezirler ve kul borçları gibi:</p>
<p>Bu borçlardan Allah&#39;a ait olanların kul borçlarına takdim edilmesi gerekir. Kul borçları ise, alacaklılar arasında eşitçe (herhangi birinin öncelik hakkı olmaksızın) dağıtılır.</p>
<p><b>4)</b> Üçte bire kadar vasiyyet:</p>
<p>Bunun açıklaması ilgili konularda açıklanacaktır. Ölüye hürmeten, vasiyeti varislerin hakkından önce yapılır.</p>
<p>Allahu Teala: </p>
<p><i>"... yapılan vasiyyet ve borçtan sonra..."</i> (Nisa: 4/10-12); buyurarak, bu hususu beyan etmiştir.</p>
<p><b>5)</b> Varisler:</p>
<p>Bunun da üç rüknü vardır:</p>
<p><b>a-</b> Muris (ölü).</p>
<p><b>b-</b> Varis.</p>
<p><b>c-</b> Terike (bırakılan mal).</p>
<p>Yine, bunun için üç şart aranır:</p>
<p>Murisin hakikaten veya hakimin, onun ölümüne hükmetmesinde olduğu gibi hükmen ölümü, murisin ölümünden sonra vârisin sağ oluşu ve vârisin veraset yönünün bilinmesi. <b>[1]</b></p>
<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 380-382.</p>

</body></html>