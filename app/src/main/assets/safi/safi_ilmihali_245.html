<html><body> <p><font face="Times New Roman" size="4.0" color="red"><center><b>Eğitilmiş Hayvanlarla Avlamak</b></center></p>
</font><font face="Times New Roman" size="3.0">
<p></font><font face="Times New Roman" size="3.5">Eti yenen her çeşit hayvanın usulü dairesinde kesimi ile helal olduğu gibi ok gibi keskin bir alet veya eğitilmiş köpek, arslan, kaplan gibi hayvanlarla ve doğan, şahin, kartal gibi yırtıcı kuşlarla da avlanmak caizdir.</p>
<p>Av hayvanının avlanmasını Kur&#39;anı Kerim ve sünnet meşru kılmıştır.</p>
<p>Allah (c.c.) şöyle buyurmuştur:</p>
<p><i>"İhramdan çıktığınız zaman avlanabilirsiniz."</i> (Maide: 5/2)</p>
<p>Başka bir ayeti kerimede yüce Allah şöyle buyurur:</p>
<p><i>"Sana kendilerine neyin helal kılındığını sorarlar. Onlara de ki, bütün temiz şeyler size helal kılındı. Allahın size öğrettiği gibi öğretip yetiştirdiğiniz avcı hayvanların yakalayıp öldürdüklerinden de üzerine Allahın ismini anarak yeyin."</i> (Maide: 5/4)</p>
<p>Sünnetten de delil peygamberimiz (s.a.v.)&#39;in şu hadisi şerifidir: </p>
<p><i>"Besmele çekerek kesip kan akıtabilecek aletle yaralanan hayvanı yeyin." <b>[</b><b>1</b><b>] </b></i></p>
<p></font><font face="Times New Roman" size="3.0">  </p>

<p></font><font face="Times New Roman" size="2.5"><b>[1] </b>Buhari, 2356, Müslim, 1968.</p>

</body></html>