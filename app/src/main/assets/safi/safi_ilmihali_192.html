<html><body> <p><font face="Times New Roman" size="4.0" color="red"><center><b>VEDİA (EMANET)</b></center></p>
</font><font face="Times New Roman" size="3.5">
<p>Vedia bir emanettir.</p>
<p>Emaneti koruyabilecek kimsenin emaneti kabul etmesi müstahaptır.</p>
<p>Emaneti alan telefinden yükümlü olmaz ancak kusurlu davranışı olmuşsa sorumlu olur.</p>
<p>Emanetçi, emanet verene emaneti geri verdiğine dair sözü makbuldür.</p>
<p>Emanetçi emaneti gerektiği şekilde koruması vaciptir. Emanetin geri verilmesi istenip emanetçinin gücü yettiği halde emaneti geri vermemesi durumunda, o emanet telef olursa emanetçi zamin (yükümlü) olur.</p>
<p>Vedia, malın korunması hususunda birine bırakılan emanettir.</p>
<p>Vedianın delili şu ayet-i kerimedir:</p>
<p><i>"Şüphesiz Allah, sizlere emanetleri sahiplerine testim etmeyi emreder."</i> (Nisa: 4/58)</p>
<p>Peygamberimiz (s.a.v.)&#39;nin şu hadis-i şerifi de sünnetten delil olarak gösterilebilir:</p>
<p><i>"Herhangi bir şeyi sana emanet olarak bırakana; emanetini iade et. Sana ihanet edene sen ihanet etme."</i> <b>[1]</b></p>
<p>Vedianın meşru oluşunun hikmeti:</p>
<p>Müslümanlara kolaylık olması içindir. İnsanlar zaman zaman mallarını ve eşyalarını korumaktan aciz kalabilirler. Bu durumlarda yardımda bulunmaya ihtiyaç duyulur. İşte vedia muamelesi bu durumlar için müstehaptır.</p>
<p>Böyle durumlarda emanet veya teslim edilicek mala gelebilecek zararı önlemek için bir kimsenin emaneti alması sünnettir.</p>
<p>Kendisine emanet arzedilen kimse kendisinden emin olup koruma gücüne sahip ise emeneti kabul etmesi vaciptir. <b>[2]</b></p>

<p></font><font face="Times New Roman" size="4.0" color="red"><center><b>Vedianın Rükünleri </b></center></p>
</font><font face="Times New Roman" size="3.5">
<p>Vedianın rükünleri şunlardır:</p>
<p><b>1)</b> Korunmak üzere malını teslim eden.</p>
<p><b>2)</b> Teslim alan</p>
<p><b>3)</b> Teslim edilen şey</p>
<p><b>4)</b> Siga.</p>
<p>Ariyette yeterli olan, burada da yeterlidir. Akidde, her iki tarafın mükellef olması şarttır.</p>
<p>Korunmaya bırakılan malın ise, âyn ve köpek gibi necis bir şey olsa bile faydası olan değerli bir şey olması şarttır.</p>
<p>Korunmaya teslim edilen şey, kendisine teslim edilenin elinde bir emanettir.</p>
<p>Güvenilir bir kimseye teslimi mümkün ise, o güvenilir kişinin onu korumayı kabullenmesi sünnet, ama başkası yoksa onu kabullenmesi vaciptir. Ayrıca onu teslim alan kişi onu korumaya özen göstermeli ve kendi kusurundan dolayı ona bir zarar gelirse onu tazmin ile yükümlüdür.</p>
<p>Delilik, baygınlık ve ölüm yahut kişinin artık ona bakmayacağını bildirmesiyle vedia akdi son bulur.</p>
<p>Bilindiği gibi Şafii Mezhebi&#39;nde köpek büyük necislerden sayılır. Ama kendisinden fayda sadır olacak herhangi bir şeyin beslenmesi, temlik edilmesi caizdir. Bu nedenle vedia olarak birine bırakılan emanetler içerisinde köpek olsa dahi kişinin imkanları dahilinde o müslüman kardeşine yardımcı olması için o köpeğine dahi bakması sünnettir. <b>[3]</b></p>

<p></font><font face="Times New Roman" size="2.5"><b>[1] </b>Ebu Davud, 3535; Tirmizi, 1264.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 373-374.</p>
<p><b>[3] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 374.</p>

</body></html>