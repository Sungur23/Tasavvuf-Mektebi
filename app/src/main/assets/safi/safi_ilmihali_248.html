<html><body> <p><font face="Times New Roman" size="4.5" color="red"><center><b>YİYECEKLER</b></center></p>
</font><font face="Times New Roman" size="3.5">
<p><b>-</b></font><font face="Times New Roman" size="4.0" color="red"><center><b>İslam&#39;ın Helal Ve Haram Kıldığı Hayvanlar-</b></center></p>
</font><font face="Times New Roman" size="3.5">
<p>Arapların mubah gördüğü tüm hayvanlar helaldir. Ancak İslam şeriatının haram gördükleri bunlardan istisna edilmiştir.</p>
<p>Arapların habis gördüğü bütün hayvanlar da haramdır. Ancak İslam şeriatının helal gördükleri müstesna.</p>
<p>Azı dişleriyle kapıp parçalayan, kendi kendini savunabilen hayvanların eti haramdır.</p>
<p>Kuş cinsinden olup, tırnaklarıyla kapan yırtıcı, tırnaklara sahip bütün kuşlar haramdır.</p>
<p>Fazla acıktığından dolayı çaresiz kalıp canını kurtaracak kadar haram ve murdar etten yemek caizdir.</p>
<p>Bizlere iki ölü helal kılınmıştır: Balık ve çekirge.</p>
<p>İki kan helaldir, bunlar da: Ciğer ve dalaktır.</p>
<p>Hayvanların helal ve haram olmasında arapların örflerinin dikkate alınmasında sebep, Arap topluluklarının islamın ilk muhatabı olmalarından dolayıdır.</p>
<p>Yüce Allah Kur&#39;an-ı Kerim&#39;de şöyle buyurur: </p>
<p><i>"... İşte o peygamber onlara iyiliği emreder, onları kötülükten men eder. Onlara temiz şeyleri helal pis şeyleri haram kılar." </i>(el-A&#39;raf: 7/157) </p>
<p>Başka bir Ayet-i Kerime&#39;de Yüce Allah: </p>
<p><i>"Kendileri için nelerin helal kılındığını sana soruyorlar. De ki: Bütün iyi ve temiz şeyler size helal kılınmıştır."</i> (Maide: 5/4) buyurmuştur.</p>
<p>Yırtıcı ve kuvvetli dişlere sahip olan her çeşit hayvanın eti haramdır. Bu hayvanlar; kurt, kaplan, ayı, fil, pars, köpek, kedi, maymun vb.</p>
<p>Kuş türünden de parçalayıcı tırnaklara sahip olan her çeşit kuşta haramdır. Bu kuşların başında alaca, karga, atmaca, yarasa, doğan, şahin, kartal, akbaba ve çaylak gibi kuşlar gelir.</p>
<p>Ebu Salebe&#39;den rivayete göre Peygamberimiz (s.a.v.) azı dişleri yırtıcı olan her çeşit hayvan yemekten neyhetti.<b>[1] </b> </p>
<p>Güçlü tırnaklara sahip olan kuşlar içinde İbni Abbas şöyle rivayet etmiştir:</p>
<p><i>"Hz Peygamber azı dişli olan her yırtıcı hayvanın ve pençeli olan her yırtıcı kuşun etini yemekten nehyetti"</i> <b>[2]</b></p>
<p>Yukarıda ve geçen konularda anlatılan her çeşit hayvan ölüsü, haram hayvan çeşitleri ve haram yiyeceklerin tümü heyeti tehlike arzedecek durumdaki bir alıkta veya zorunlu kıldığında tedavi yönteminde kullanılmasında bir sakınca yoktur.</p>
<p>Tabii ki böyle bir durumda helal bulunmayacak veya elde edilmesine güç yetinmiyecekse ancak yiyilebilir.</p>
<p>Yüce Allah Kur&#39;an-ı Kerim&#39;de şöyle buyurur:</p>
<p><i>"Mallarınızı batıl (haksız ve haram yollar) ile aranızda (alıp-verecek) yemeyin ve kendinizi öldürmeyin. Şüphesiz Allah, sizi esirgeyecektir." </i>(Nisa: 4/29)</p>
<p>İki çeşit ölü helaldir. Bunların kesim şartı yoktur ve ciğer ve dalak kanları da helaldir. Peygamberimiz (s.a.v.) şöyle buyurmuştur:</p>
<p><i>"Bize iki ölü ile iki kan helal kılındı, iki ölü, balık ve çekirge iki kan ise ciğer ve dalaktır"</i> <b>[3]</b></p>

<p></font><font face="Times New Roman" size="4.0" color="red"><center><b>Eti Yenmeyen Haram Hayvanlar</b></center></p>

<p></font><font face="Times New Roman" size="4.0" color="red"><center><b>Kuşlar:</b></center></p>
<p></font><font face="Times New Roman" size="4.0" color="red"><center> </center></p>
<p></font><font face="Times New Roman" size="3.5">Hüdhüd, Kırlangıç (bilinen siyah bir kuş), Kevcekan (büyük başlıdır, kuşları avlar yalnız et yer.), Baykuş, Yarasa, Kartal, Saksağan (bu da kendisinde siyahlık ve beyazlık bulunan bir kargadır.), Alaca Karga (bu karga türünde de siyahlık ve beyazlık bulunur, sadece leşleri yer), Kuzgun (diğer adı kaya kargası olup, kanatları mükemmeldir.), Papağan gibi yırtıcı kuşların eti haramdır.</p>

<p></font><font face="Times New Roman" size="4.0" color="red"><center><b>Dört Ayaklı Hayvanlar:</b></center></p>
</font><font face="Times New Roman" size="3.5">
<p>Ehli eşek, Anası eşek olan Katır, Zürafa, Aslan, Kaplan, Pars, Ayı, Fil, Köpek, Domuz, Maymun, Kurt, Berber (vahşi bir hayvan olup, Aslan ile dövüşür.), Çakal (kurttan küçük, tilkiden büyük olup geceleri çocuklar gibi bağırır.), vahşi veya ehli Kedi,Timsah, Kurbağa, Yengeç vb.</p>
<p>Dinimizce öldürülmesi emredilen Akrep, Yılan, Fare gibi haşarat türünden olup, zarar veren hayvanların da etleri haramdır.</p>

<p></font><font face="Times New Roman" size="4.0" color="red"><center><b>Eti Yenen Helal Hayvanlar</b></center></p>
<p></font><font face="Times New Roman" size="3.5"><b> </b></p>
<p></font><font face="Times New Roman" size="4.0" color="red"><center><b>Kuşlar:</b></center></p>
</font><font face="Times New Roman" size="3.5">
<p>Kendi tırnağıyla avlanmayan kuşların hepsi helaldir. Bunlar;</p>
<p>Güvercin, Yabani Güvercin, Kumru, Çulluk, Keklik, Bülbül, Sığırcık, Arı Kuşu, Pelikan, Toy Kuşu, Çil Kuş (Bir nevi keklik), Deve kuşu, Ördek, Tavuk, Kaz, Hububat Kargası, Leylek hariç, diğer su kuşları vb.</p>

<p></font><font face="Times New Roman" size="4.0" color="red"><center><b>Dört Ayaklı Hayvanlar:</b></center></p>
</font><font face="Times New Roman" size="3.5">
<p>Manda, At, Deve, Gelincik (ufak canavar diye de bilinir.), Geyik, vahşi ve ehli Sığır, Vahşi Merkep, Yaban Faresi, (Arap tavşanı da denilir), Keler, Sırtlan, Tilki, Semur, Sincap, Fenek Koyun, Keçi Gazal, Kertenkele, Tavşan, Kirpi, Ada Tavşanı, Dağ keçisi, Oklu Kirpi, Vaşak, Ceylan vb.</p>
<p>Ayrıca denizde yaşıyan bütün hayvanların eti helaldir. Bunların başında balık gelir. Balıkların sureti ne şekilde olursa olsun helaldir.</p>
<p>Şeriatın helal kıldığı bir hayvan pislik yerse zarar vermez. Ancak bunların etinin tadı değişirse haram olurlar.</p>
<p>Kuzu gibi hayvan da, haram olan bir hayvanın sütünü emer onunla beslenirse yine haram olur.</p>


<p></font><font face="Times New Roman" size="2.5"><b>[1] </b>Buhari,52l0, Müslim, 1932.</p>
<p><b>[2] </b>Müslim, 1932.</p>
<p><b>[3] </b>İmam Ahmed, 2/97.</p>

</body></html>