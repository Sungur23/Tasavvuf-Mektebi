<html><body> <p><font face="Times New Roman" size="4.0" color="red"><center><b>VASİYET</b></center></p>
</font><font face="Times New Roman" size="3.0">
<p></font><font face="Times New Roman" size="3.5">Vasiyet; bilinen, bilinmeyen, hazır olan, hazır olmayan şeylerle caiz olur. Vasiyet, vasinin malının üçte birinden çıkartılır. Şayet vasiyet edilen miktar malın üçte birinden fazla ise varislerden izin alınarak çıkarılır. Varislerin izni olmazsa üçte birinden fazlası çıkartılmaz.</p>
<p>Tüm varisler kabul etmedikçe bir varis için yapılan vasiyyet sahih olmaz. Akıl, baliğ ve umumi tasarruf yetkisine sahip olanların vasiyyeti sahihtir. Vasiyyet mülk edinebilen şahıs için Allah yolunda yapılır.<b> [1]</b></p>
</font><font face="Times New Roman" size="3.0">
<p></font><font face="Times New Roman" size="4.0" color="red"><center><b>Vasiyetin Sahih Olmasının Şartları</b></center></p>
</font><font face="Times New Roman" size="3.0">
<p></font><font face="Times New Roman" size="3.5">Vasiyetin sahih olabilmesi için beş şart gereklidir:</p>
<p><b>1.</b> Müslüman olmak.</p>
<p><b>2.</b> Baliğ olmak.</p>
<p><b>3.</b> Akıllı olmak.</p>
<p><b>4.</b>  Hür olmak.</p>
<p><b>5.</b> Emin olmak.</p>
<p>Vasiyet ölümden sonra geçerli olmak üzere bir hakkın bağışlanmasıdır. Vasiyyetin delili kitab, sünnet ve icmâdır. Kitaptan delil. Yüce Allah&#39;ın şu ayeti kerimesidir:</p>
<p><i>"... yapılan vasiyyetten veya borçtan sonra..." </i> (Nisa: 4/10-12)</p>
<p>Sünnetten delil. Peygamberimiz (s.a.v.) de şöyle buyurmuştur: </p>
<p>"<i>Mahrum, vasiyyeti haram eden (başkasını vasiyyetîen mahrum eden)’dir. Kim vasiyyet etmiş olarak ölürse, bir sünnet yolu, takva ve şehadet üzere mağfiret edilmiş olarak ölmüştür." <b>[</b><b>2</b><b>]</b></i></p>
<p>Resulullah bir hadislerinde şöyle buyurmuştur: </p>
<p><i>"Varise vasiyyet yoktur. Çünkü Allah her hak sahibine hakkını vermiştir." <b>[</b><b>3</b><b>]</b></i></p>
<p>Varis kendisine vasiyet edilmese de yine hakkına sahiptir. Bundan anlaşılıyor ki bir kişi vasiyet ederse, malı az olup, aile kalabalık dahi olsa varislerin dışındakilere terikenin 1/3&#39;inde veya daha azında vasiyyet müstehab olmuştur. Vasiyet edenin malın üçte biri (1/3&#39;ü) hakkında vasiyyel yaptığında hasta veya sıhhatli olması arasında fark yoktur. Çünkü burdaki sahiplik ölümden sonra olacağından sıhhatli veya hasta olması farketmez.</p>
<p>Varise, vasiyyet mekruhtur, hüküm de ifade etmez. Ancak, tasarrufa ehil olan diğer varisler icazet verirlerse caiz olur.</p>
<p>Peygamberimiz <i>"Varise vasiyyet yoktur. Ancak diğer varislerin icazet vermesi müstesna." </i>buyurmuştur: Aynı şekilde, yabancıya 1/3&#39;den fazla vasiyyet de mekruhtur, hüküm ifade etmez, varisler icazet verirse geçerli olur. <b>[4]</b></p>
</font><font face="Times New Roman" size="3.0">
<p></font><font face="Times New Roman" size="4.0" color="red"><center><b>Vasiyetin Rükünleri</b></center></p>

<p></font><font face="Times New Roman" size="3.5"><b>1)</b> Vasiyet eden kişi. Fıkıh kitaplarında &#39;mûsi&#39; olarak geçer.Bunun baliğ, hür ve muhtar (serbest) olması şarttır.</p>
<p><b>2)</b> Kendisine vasiyet edilen kişi. Fıkıhta &#39;Musa leh&#39; olarak geçer. Kendisine vasiyet edilmede bir günahın olmaması şarttır. Vasiyyette bir sebebin olup olmaması fark etmez. Bir sebep yoksa kesin olarak bilinen biri ve mülk edinebilmeye ehil olması da şart koşulur. Dolayısıyla günah olduğu için müslümanın kâfire vasiyyeti ve kesin belli olmayan biri için; "Şu iki adamdan birine" şeklinde bir vasiyyet yapılırsa sahih değildir.</p>
<p><b>3)</b> Vasiyet edilen şey. Fıkıh kitaplarında &#39;Musa bih&#39; diye geçer. Mubah ve birinden diğerine intikale müsait olması şarttır. Dolayısıyla mizmar, tanbûr, zurna gibi çalgı aletleri için yapılan vasiyet sahih değildir.</p>
<p>Birinden diğerine nakle müsait olmayan ümm-ü veled (sahibinden çocuk sahibi olan cariye) için yapılan vasiyet sahih değildir.</p>
<p><b>4)</b> Vasiyet sözleri.&#39;Fıkıh kitaplarında &#39;Siga&#39; olarak geçer. Vasiyyeti ifade eden; "Ona şunu vasiyet ettim", "Onu, O&#39;na verin", "O, O&#39;nundur", "Ölümümden sonra onu, O&#39;na hibe ettim" gibi bir söz olması şarttır.</p>
<p>Vasiyyetin mu&#39;teber olması için iki adil-şahidin olması da gereklidir. Ölümden sonra, yazı ve mühürle ispatlanması gereken vasiyetler ancak şahitlerle geçerlilik kazanır. <b>[5]</b></p>
<p></font><font face="Times New Roman" size="3.0">  </p>

<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 419.</p>
<p><b>[2]  </b>İbni Mace.</p>
<p><b>[3] </b>Ebu Davud, 2870.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 419-420.</p>
<p><b>[5] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 420.</p>

</body></html>