<html><body> <p><font face="Times New Roman" size="4.0" color="red"><center><b>REHN (İPOTEK)</b></center></p>
</font><font face="Times New Roman" size="3.0">
<p>Satımı caiz olan her şeyin zimmetle kesinleşen alacağa karşılık rehin olarak verilmesi sahihtir.</p>
<p></font><font face="Times New Roman" size="3.5">Rehin alan rehineyi kabzetmemişse rehin veren rehineyi geri alabilir. Rehin konusu malın telefinden mürtehin (rehin alan) sorumlu olmaz. Ancak âdavet (ihmalkârlık ve düşmanlık) yapmışsa sorumlu olur.</p>
<p>Hak sahibi alacaklı, alacağının bir kısmını kabzederse ona karşılık rehinden bir kısmı çıkarılmaz. Ancak alacağının hepsini kabzederse o zaman rehn alınan mal geri verilir.</p>
<p>Rehn, bir hak veya bir borç karşılığında bir şeyi hapsetmektir. Yani verilmesi gereken bir alacağın verilmemesi durumunda o rehin alınan şeyden tazminini ifade eden bir akiddir.</p>
<p>Rehnin delili kitap ve sünnettir. Yüce Allah Kur&#39;an-ı Kerim&#39;de şöyle buyurur:</p>
<p><i>"Eğer seferde olup, yazıcı (katip) bulamadınızsa, o takdirde, borçludan alınmış rehinler kâfidir"</i>  (Bakara: 2/283)</p>
<p>Sünnetten şu hadis-i şerifi delil olarak gösterebiliriz: "Resulullah (s.a.v.) aile ferileri için 30 sa&#39; arpa karşılığında zırhını, Ebu Şehm ile adlandırılan bir yahudiye ipotek etti."<b> [1]</b>  </p>

<p></font><font face="Times New Roman" size="4.0" color="red"><center><b>Rehnin Rükünleri</b></center></font><font face="Times New Roman" size="3.5"></p>
</font><font face="Times New Roman" size="3.5">
<p>Rehnin rükünleri dört tanedir;</p>
<p><b>1-</b> Siga:</p>
<p>Şunu, şu borcun karşılığında ipotek ettim şeklinde ifade edilen sözlerdir.</p>
<p><b>2-</b> Akid:</p>
<p>Rehin ve mürtehin, yani ipotek eden ile alan kimselerdir.</p>
<p><b>3-</b> Merhûn:</p>
<p>Rehin edilmiş olan şeydir.</p>
<p><b>4-</b> Merhûn-u bih.</p>
<p>Karşılığında ipotek yapılmış olan haktır.</p>
<p>"Merhûn" (Rehn edilen şey) her ne kadar mürtehinin elinde olsa da, kâr ve kazancı esas mal sahibine yani "Rahin"e aittir.</p>
<p>Merhûnun, (rehn edilen şeyin) gözle görülebilir, elle tutulabilir cinsten olması şarttır.</p>
<p>Borç, âyn olmadığından, yani gözle görülebilir madde cinsinden olmadığından onu rehnetmek caiz değildir. Ortak malı satmak caiz olduğu gibi, ortağından müsaade almadan onu rehnetmek de caizdir.</p>
<p>Rahin borcunu kapatmadığı takdirde vâde dolmuşsa, mürtehinin izniyle hakim, rahine:</p>
<p>"Ya borcunu vereceksin veya merhunu satıp borcu ödeyeceksin" diye zor kullanır. <b>[2]</b></p>


<p></font><font face="Times New Roman" size="2.5"><b>[1] </b>Buhari, 1962, Müslim, 1603.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 318-319.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 319.</p>

</body></html>