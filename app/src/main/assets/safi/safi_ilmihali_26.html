<html><body> <p><font face="Times New Roman" size="4.0" color="red"><center><b>4- Haccetmek</b></center></p>

<p></font><font face="Times New Roman" size="3.5">Dinen zengin sayılan ve sıhhatli olanlara Allah&#39;ın farz kıldığı bir ibadettir. Dünyanın muhtelif yerlerinde yaşıyan müslümanlarm birbiriyle tanışmalarına ve kaynaşmalarına vesile olur.</p>
<p>Hacc, temelde kişinin Allah&#39;a doğru yönelmesidir. İnsanoğlunun yaratılış felsefesinin sembolik bir göstergesidir. Biraz daha açıklanacak olursa, Hacc ibadeti pek çok şeylerin aynı anda gösterilmesidir. Bu yaradılış göstergesi bir tarih göstergesi, bir birlik göstergesi ve bir ümmet gösterişi olarak bu temel ibadetle kendini gösterir.</p>
<p>Hac ibadeti ile Kâ&#39;be&#39;yi ziyaret etmenin derin bir anlamı vardır. Peygamberimiz (s.a.v.)&#39;in dedesi tarihin en eski ve en mükemmel insanı İbrahim (a.s.), Kâ&#39;be tavaf edilirken tıpkı canlandırılır.</p>
<p>Hazreti İbrahim yeryüzündeki bütün putları reddederek yalnızca Allah&#39;ı sevdi ve O&#39;na itaat etti. Kendi elleriyle Kâ&#39;be&#39;yi yaptı. Bu yapı o günden bugüne ve kıyamete kadar yeryüzünde Allah&#39;ın evidir. Kimi insanların hemen aklma şu soru geliyor. Acaba o Kabe&#39;nin içerisinde ne vardır?</p>
<p>Evet madde gözüyle baktığımız zaman orda hiç bir şey göremeyiz. Ama dinimiz bizi mana itibarıyla da ele aldığı için biz o Kâ&#39;be&#39;ye mâna itibarıyla bakacağız.</p>
<p>Kâ&#39;be&#39;nin herhangi bir yönü yoksa da ibadetlerimizle Kâ&#39;be&#39;ye dönmekle yönümüzü seçiyor ve Allah&#39;a dönüyoruz demektir.</p>
<p>Kuran-ı Kerim&#39;de Yüce Allah şöyle buyuruyor: <i>"Doğu da Allah’ındır, batı da, onun için nereye döner yönelirseniz Allah’ın yüzü oradadır.</i> (Bakara: 2/115)</p>
<p>Kâ&#39;be&#39;nin dışında ibadet ederken O&#39;na dönmek gerekir.</p>
<p>Kâ&#39;be&#39;nin batısına doğru, Kabe&#39;ye bakan yarım daire şeklinde bir duvar vardır, adına "Hicr-i İsmail" denilir. Hicr, bir eteğin simgesidir. Yarım ay şeklindeki bu duvar bir eteği andırır.</p>
<p>İbrahim (a.s.)&#39;in zevcesi Sare&#39;nin Hacer isminde Habeşistanlı siyah bir cariyesi vardı. Sare&#39;nin kocası İbrahim&#39;e çocuğu olması için İbrahim (a.s.)&#39;ın Hacer ile beraber olup ses çıkarmayacak kadar yoksul ve alçak gönüllü idi. İbrahim (a.s.)&#39;ın zevcesi olma şerefinin yanı sıra daha çok şereflendirmek için Allah Hacer ile Kâ&#39;be arasında bir ilgi kurdu.</p>
<p>Hacer&#39;in evi İsmail (a.s.)&#39;ın doğduğu yerdir. Hacer&#39;in evi diyebileceğimiz mezarı oradadır. Mezar, Kabe&#39;nin 3. sütununun yanındadır. Hiç kimsenin, peygamberlerin dahi camiye gömülmeleri düşünülmezken, siyah (Habeşli) bir kadının Allah&#39;ın eviyle yanyana olması ne kadar düşündürücüdür. İsmail (a.s.)&#39;in annesi Hacer orada gömülüdür. Kâ&#39;be O&#39;nun mezarına doğru uzanır. Duvarla Kâ&#39;be arasında dar bir geçit vardır. Kâ&#39;be&#39;yi tavaf ederken, Allah (c.c.)&#39;ın duvarı da Kâ&#39;be&#39;den sayarak O&#39;nun dışından dönmemizi emrederek bunun aksini kabul etmez.</p>
<p>Tevhid&#39;e inanıp Allah&#39;ın Hacc emrinin çağrısını kabul edenler, Kâ&#39;be&#39;yi tavaf ederken Hacer&#39;in medfun olduğu bu eteği de Kâ&#39;be&#39;den sayıp öylece tavaf etmeleri gerektiğinden büyük bir ibret almaları gerekir.</p>
<p>O etekte;</p>
<p>Bütün insanlığın arasından bir kadın,</p>
<p>Bütün kadınların arasından bir cariye ve</p>
<p>Bütün cariyeler arasından siyah bir hizmetçi o makamda bulunur.</p>
<p>Safa ile Merve arasında yapılan sa&#39;yin de yine Hacer&#39;e yad olsun diye yapmanın elbette büyük bir anlamı vardır.</p>
<p>Müslüman, haccını bu şuurda yapacak veya hacca bu şuurla bakacak,</p>
<p>İslam dininde kadın ikinci sınıf insandır diyenler için bu, en mükemmel cevaptır.<b> [1]</b></p>

<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi, Ravza Yayınları: 66-67.</p>

</body></html>