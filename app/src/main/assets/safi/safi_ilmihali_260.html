<html><body> <p><font face="Times New Roman" size="4.5" color="red"><center><b>KAZA VE YARGI</b></center></p>
</font><font face="Times New Roman" size="3.5">
<p>Kaza lugatta hüküm manasına gelir.</p>
<p>Kazanın şeriattaki manası ise iki veya daha fazla kişi arasındaki anlaşmazlığı ve ihtilafı Allahın hükmü ile kaldırmaktır.</p>
<p>Kazanın meşru oluşuna hükm eden bir çok ayeti kerime vardır. Bunlardan bazıları şunlardır:</p>
<p><i>"Allah size halk arasında hükm ettiğiniz zaman adaletle hükmetmeyi emrediyor."</i> (Nisa: 4/58)</p>
<p><i>"Onların insanlar arasında Allahın sana öğrettiğile hükmedesin diye hak olarak indirdik. Sakın (ey Muhammedi) hainler için müdafaacı olma."</i> (Nisa: 4/105)</p>
<p>Hakimlik görevini üstlenecek kişide bulunması gerekli olan şartlar:</p>
<p>Müslüman olması için Allahu Teala şöyle buyurur:</p>
<p><i>"Allah elbette kafirler için müminlerin aleyhine bir yol kılmayacaktır."</i> (Nisa: 4/141)</p>
<p>Hakimin akıllı, baliğ ve hür olması geçen konulada ifade edildiği gibi mükellefliğin şartlarındandır.</p>
<p>Hakimin erkek olması gerekir.</p>
<p>Ebu Bekir (r.a.)&#39;dan rivayete göre peygamberimiz (s.a.v.) şöyle buyurmuştur:</p>
<p><i>"İdareci olarak başlarına bir kadını geçiren hiç bir topluluk felah bulamaz."</i> <b>[1] </b></p>
<p>Hakim olan kişide adalet, Kuranı Kerim&#39;in hükümlerini bilme, alimlerin ittifak ve ihtilaf ettiği konulan bilme içtihad yollarını, arap dilinin kaidelerini bilmek te gerekir. Çünkü bütün fıkhi ve ilmi konuların özü Kuranı Kerim ve Hazreti Muhammed&#39;in hadislerindedir. Bunların hepsi de arapçadır.</p>
<p>Hakimin Kuranı Kerimin tefsir ilmini de bilmesi gerekir.</p>
<p>Bureyde bin Hasib (r.a.)&#39;dan rivayete göre Hazreti Peygamber (s.a.v.) şöyle buyurmuştur.</p>
<p><i>"Kadılar üçtür. Bunlardan biri cennette ikisi cehennemdedir. Cennette olan kadı hakkı bilen ve onunla hükmedendir. Hakkı bilen ve hükmünde zulm eden kadı ateştedir. Cahillikle insanlara hükmeden de ateştedir." </i><b>[2]</b></p>
<p>Amr bin As&#39; tan rivayeten peygamberimiz (s.a.v.) şöyle buyurmuştur. </p>
<p><i>"Hakim hükmünde isabet ederse iki ecir, hata ederse bir ecir alır."</i> <b>[3]</b></p>
<p>İmam Nevevi şöyle diyor:</p>
<p>Alimler bu hadisin içtihad derecesine varmış bir kadı hakkında olduğu hususunda icma etmişler. Bu nedenle alim olmayan bir kişinin hüküm vermesi helal değildir Çünkü haklıyı haksız, haksızı haklı çıkarabilir. Şeri aslından kaynaklanmayan hükümlerde her an yanlış hüküm çıkması muhtemeldir.</p>
<p>Hakim olan kişinin sağır olmaması ve kör olmaması da gereklidir. Çünkü sağır olması halinde hasımların ikrar ve inkârlarını, kör olması halinde de birbirinden ayırt edilmeleri güç olur.</p>
<p>Hakimin okur-yazar olması, yazmasında bir sorun varsa hakimin yanında güvenilir bir katibin bulunması şarttır.</p>


<p></font><font face="Times New Roman" size="2.5"><b>[1] </b>Buhari, 4163.</p>
<p><b>[2] </b>Ebu Davud, 3573.</p>
<p><b>[3] </b>Buhari, 6919; Müslim, 1716.</p>

</body></html>