<html><body> <p><font face="Times New Roman" size="4.0" color="red"><center><b>3- Şüph-i Amd İle (Kasde Benzer) Öldürme: </b></center></p>
</font><font face="Times New Roman" size="3.5">
<p>Çoğunlukla öldürücü olmayan bir aletle bir kişiyi vurarak öldürmesine denir. Bu durumda da katil kısas edilmez. Yalnız katil ve akrabaları, üç sene içinde verilmek üzere ağır diyet ödemeleri gerekir.</p>
<p>Kaste benzer öldürme, öldürücü olmayan bir aletle haksız yere bir kişiye vurup onu öldürmektir. Mesela bir değnekle birine vurup onun tehlikeli yerine isabet ettiği için ölümüne sebebiyet vermek, kaste benzer öldürme şeklidir. Kaste benzer öldürmenin hükmü: Bu çeşit öldürmenin de biri uhrevi, diğeri dünyevi olmak üzere iki hükmü vardır.</p>
<p>-Uhrevi hükmü, günah  oluşudur. Çünkü her ne kadar öldürme kastedilmemişse yine de hakaret söz konusudur. Katil olayı ile ölümüne sebep olmuştur. Ancak bunun azabı kasdi öldürme azabından daha azdır.</p>
<p>-Dünyevi hükmüne gelince, katil öldürme gayesinde olmadığı için onun hakkında kısas cezası uygulanmaz. Ancak ağır diyet verilmesi gerekir. Yalnız burdaki ağır diyetin kasti ödürme ağır diyetten şu farkı vardır: Tecilli olarak üç sene içerisinde verilir. Kasti öldürmede diyet peşindir.</p>
<p>Peygamberimiz şöyle buyurmuştur: </p>
<p><i>"Kaste benzer öldürmenin diyeti, kasten öldürmenin diyeti gibi ağırdır, ancak sahibi öldürülmez."</i> <b>[1] </b>Bu diyet sadece katile yüklenmez katilin asabe olan baba tarafından erkek akrabalarının da yardım etmeleri gerekir.</p>
<p>Muğıyre bin Şu&#39;be şöyle nakletmiştir: Bir kadın kıl kamçısıyla kocasının hamile olan diğer zevcesine vurup öldürdü.Hz. Peygamber (s.a.v.) maktule kadının diyetini, katilin asabe durumunda olan varislerine yükledi." <b>[2] </b>Diyet vermek hususunda katilin en yakın akrabası sonra daha yakın olanı ilk sırada yer alırlar. Baba veya oğullar, diyetten hiç bir şey vermekle mükellef değildirler. Çünkü Peygamberimiz (s.a.v.) şöyle buyurmuştur: <i>"Çocuk babasının cinayetinden dolahı hiç bir şey vermez. Baba da çocuğunun cinayetinden dolayı hiç bir şey vermez."</i><b> [3]</b>  <b>[4]</b></p>

<p></font><font face="Times New Roman" size="4.0" color="red"><center><b>Kısasın Vücubunun Şartları</b></center></p>
</font><font face="Times New Roman" size="3.5">
<p>Kısasın vücubunun şartları dörttür:</p>
<p><b>1.</b> Katilin ergenlik çağına girmiş olması.</p>
<p><b>2.</b> Katilin akıllı olması.</p>
<p><b>3.</b> Katilin öldürülenin babası olmaması.</p>
<p><b>4.</b> Maktulün, kölelik ve kâfirlik itibarı ile katilden noksan derecede olmaması.</p>
<p>Kısasının vücubunun şartlarından ergenlik çağma girmek ve akıllı olmak. Bu şartları mükellefliği gerektirdiğinden bu ön şartları taşımayan ukubet ehli sayılmaz. Çünkü onların kasten öldürülmeleri sahih bir itibara alınamaz. Her ne kadar öldürmeleri kasdi olsa da yine de kısas uygulanmaz. Kasdi adam öldüren çocuk baliğ olursa ve kasten öldüren deli olup daha sonra aklı başına gelirse yine de kısas uygulanmaz. Akıllı ve baliğ olup adam öldürdükten sonra deliren kişi yine de kısas edilir. Çünkü olay sırasında mükellef idi. Katilin, maktulün babası olması durumunda yine kısas uygulanmaz. Peygamberimiz (s.a.v.) şöyle buyurmuştur: </p>
<p><i>"Baba çocuğunu öldürme sebebiyle kısas olunmaz"</i> <b>[5]</b></p>
<p>Dördüncü şart olarak katilin maktulden kafirlik ve hürriyet itibarı ile noksan derecede olmaması gerekir. Hz. Ali bir hadiste şöyle rivayet eder: </p>
<p><i>"Bir müslüman bir kafirin ölümünden dolayı öldürülmez"</i> <b>[6]</b></p>
<p>Yüce Allah Kur&#39;an-ı Kerim&#39;de şöyle buyurur: </p>
<p><i>"Ey iman edenler! Öldürmelerde üzerinize kısas farz kılındı. Hüre karşılık, hür, köleye karşılık köle kısas edilir"</i> (Bakara: 2/178) Bir hadisi şerifte Allah resulü şöyle buyurmuştur: </p>
<p><i>"Bir hür, bir köleden ötürü öldürülemez"</i> <b>[7]</b></p>
<p>Bir kişi bir topluluk tarafından öldürülmüş ise o topluluğun hepsi kısas edilir. Aralarında öldürme yoluyla kısas uygulanan iki kişi için, uzuvlar kısası da uygulanır. Uzuvlar kısasında ise yukarıda zikrettiğimiz şartlarla birlikte iki şart daha vardır:</p>
<p>Bunlardan ilki, uzuvların birbirinin misli olmaları gerekir. Sağ uzuv karşılığında sağ uzuv, sol uzuv karşılığında sol uzvun kesilmesi gerekir.</p>
<p>İkincisi de, karşılıklı uzuvlardan bir tarafın felçli olmaması gerekir. Mafsallardan kesilen bütün uzuvlar için kısas vardır. Kemiğe dayanma dışındaki yaralamalarda kısas uygulanmaz.</p>
<p>Bir kişinin ölümüne sebebiyet veren çok sayıda bir topluluk ise topluluğun hepsi kısas edilir. Çünkü ortak olarak hepsi aynı suçu işlemişler.</p>
<p>Said bin Müseyyeb&#39;ten rivayetle, Hz. Ömer bir kişiye karşılık beş veya yedi kişiye kısas cezasını uygularken şöyle rivayet edilmiştir: "Eğer tüm Sana halkı bu öldürme işine iştirak etseydi tümünü öldürürdüm.<b> [8] </b> </p>
<p>Uzuvlar diyetinin kısası için yüce Allah ayeti kerimede şöyle buyurmştur:</p>
<p><i>"Tevratta onlara şöyle yazdık: Cana can, göze göz, buruna burun, kulağa kulak, dişe diş (karşılık ve cezadır) yaralarda kısastır (her yaralama, misli ile cezalandırılır)."</i> (Maide: 5/45)</p>
<p>Kısasta temel şart olan eşitlik ilkesine uyulur. Sağlam organ karşılığında sağlam organ kesilir. Felçli ve sakat olan bir organ karşılığında sağlam organ kesilmez. Buna diyet lazım gelir. Ancak sağlam uzuv karşılığında felçli ve sakat uzvu kesmek caizdir.</p>
<p>Bir kaç kişi beraberce birini öldürürse hepsine aynı kısas cezası tatbik edilmesi gerekliği gibi bir kişinin organını</p>
<p>kesen bir topluluğun hepsinin aynı organı kesilir. </p>
<p>Kısas cezası şu şekilde uygulanır.</p>
<p>Maktulün velisinin kıssası bizzat infaz etmesi için şu iki şart gereklidir: </p>
<p><b>1-</b> Devlet Başkanı veya yetkili hakimin izniyle olması gerekir, </p>
<p><b>2-</b> Adam öldürme cinayetini ancak velinin kendisi infaz edebilir. Uzuvlar cinayeti ise hakim tarafından tatbik edilmelidir. Çünkü fazla kesmelerinden korkulur. </p>

<p></font><font face="Times New Roman" size="2.5"><b>[1] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 495-496.</p>
<p><b>[2] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 496.</p>
<p><b>[3] </b>Buhari, 2615, Müslim, 89; Ebu Davud, 2874.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 496-498.</p>
<p><b>[5] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 499.</p>
<p><b>[6] </b>İbni Mace, 2045.</p>
<p><b>[7] </b>Neyl’ul Evtar, 7/90</p>
<p><b>[8] </b>Buhari, 6512, Müslim, 1681.</p>
<p>Kadı Ebu Şuca’, Ğayet’ül-İhtisar ve Şerhi , Ravza Yayınları: 499-500.</p>

</body></html>