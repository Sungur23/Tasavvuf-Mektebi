<html><body> <p><font face="Times New Roman" size="4.0" color="red"><center><b>Yön İle İlgili Dikkat Edilecek Hususlar</b></center></p>
</font><font face="Times New Roman" size="3.5">
<p>İbni Ömer (r.anhuma) şöyle rivayet eder: "Kızkardeşim Hafsa&#39;nın evinin üzerine çıktım ve Rasulullah (s.a.v.)&#39;i, Şam&#39;ı karşısına, kıbleyi de arkasına almış vaziyette hacetini def için otururken gördüm." <b>[1]</b> </p>
<p>Bu hadis-i şeriften anlıyoruz ki sırt tarafı değil de ön tarafımızı kıbleye çevirmekten korunmalıyız. Bu ifadelerin hepsi sahra ve açık olan yerler içindir. Ancak tuvaletin her yönü kapalı ise ön ve arkanın kıbleye dönük olması pek sorun olmasa gerek. Çünkü Ebu Eyyub- El- Ensari Peygamberimiz (s.a.v.)&#39;den şöyle rivayet eder:</p>
<p><i>"Küçük veya büyük abdesî için dışarı çıktığımız zaman yüzünüzü ve sırtınızı kıbleye çevirmeyin.Ancak doğuya ve batıya çevirin."</i> <b>[2]</b></p>
<p>Meyve ağaçları, gölgelikler ve yollara da defi hacet yapılmayacağını şu hadis-i şerif bildirir:</p>
<p>Ebu Hureyre&#39;den rivayete göre Allah Resulü şöyle buyuruyor:</p>
<p><i>"Lanet olunan iki kişiden uzak durun."</i> Sahabeler:</p>
<p>- Kimlerdir bunlar ya Rasulallah! deyince, Peygamberimiz:</p>
<p><i>"İnsanların yollarına ve gölgeliklerine defi hacet edenlerdir&#39;</i> <b>[3]</b> buyurdu.</p>
<p>Yer çatlaklıklarında yılan, akrep ve bu gibi hayvanlar insanlara zarar verebilir. Bu nedenlerle oralara defi hacet yapmaktan kaçınmak gerekir. Küçük ve büyük abdest bozması esnasında konuşmamak   için İbni Ömer şöyle rivayet eder:</p>
<p>"Resulullah (s.a.v.) küçük abdestini yaparken bir kimse uğradı ve selam verdi. Resulullah  onun selamını almadı." <b>[4]</b></p>
<p></font><font face="Times New Roman" size="3.0">  </p>
<p></font><font face="Times New Roman" size="2.5"><b>[1] </b>Mushıv,266.</p>
<p><b>[2] </b>Buhari, 368; Müslim, 264.</p>
<p><b>[3] </b>Müslim 269.</p>
<p><b>[4] </b>Müslim, 370.</p>
<p>Kadı Ebu Şuca’, Ğayet’ül-İhtisar ve Şerhi, Ravza Yayınları: 98.</p>

</body></html>