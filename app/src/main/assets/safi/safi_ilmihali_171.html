<html><body> <p><font face="Times New Roman" size="4.0" color="red"><center><b>Sokağa Doğru Saçak Açmak</b></center></p>
</font><font face="Times New Roman" size="3.5">
<p>Umumi bir yolda gelip geçenlere zarar vermeyecek şekilde birisi evinin duvarından caddeye doğru saçak yaparsa caizdir.</p>
<p>Komşularından izin almadan aradaki sokaktan yararlanmak caiz değildir. Ancak komşulardan izin alırsa olur.</p>
<p>Müşterek sokaklarda evin ön kısmında kapı açarsa caizdir. Ama ortakların (komşuların) izni olmadan evin kapısını sokağın arka tarafında açması caiz değildir. Ancak ortakların izni olursa o zaman olur..</p>
<p>Sulhun meşruluğu:</p>
<p>Sulh, tartışma konusunu anlaşmaya çevirdiği ve iki şahıs arasındaki anlaşmazlığı sona erdirmektir.</p>
<p>Sulh; Kitap, sünnet ve icma-ı ümmet ile meşru kılınmıştır.</p>
<p>Kitap&#39;tan delil. Allah&#39;u Teala Kur&#39;an-ı Kerim&#39;de şöyle buyuruyor:</p>
<p><i>"Eğer müminilerden iki topluluk, birbirileriyle savaşırlarsa aralarını düzeltiniz, eğer biri diğeri üzerine saldırırsa, saldıranla Allah&#39;ın buyruğuna dönmelerine kadar savaşınız. Eğer dönerlerse aralarını adaletle bulunuz. Adil davranınız. Şüphesiz Allah âdil davrananları sever."</i> (Hucurat: 49/9)</p>
<p>Sünnet&#39;ten delil, Allah Resulü (s.av.)&#39;in şu hadis-i şerifidir:</p>
<p><i>"Sulh, helali haram, haramı helal kılmadıkça iki müslüman arasında caizdir."</i> <b>[1] </b></p>
<p>İcma-ı ümmetle de, müslümanlar, hasımlar arasında sulhun meşru olduğunu kabul ederek barışı uygulamışlardır.</p>
<p>Sulhun rükünleri:</p>
<p>Sulhun rükünleri icap ve kabulden ibarettir.</p>
<p>Mesela iddiacı:</p>
<p>"Sana olan 1.000.000 (Bir milyon) lira borcuma karşılık 500.000 (Beşyüz bin) lira üzerine sulh yaptım" der Diğeri de (davalı) "Kabul ettim." veya benzeri lafızlarla kabul eder.</p>
<p>Sulh tamamlandığı zaman her iki taraf için bağlayıcı bir akittir. Ne davacı ne de davalı daha sonra karşı taraf razı olmadan akidi feshetme yetkisi yoktur.</p>
<p>Akıl, baliğ ve mutlak tasarruf yetkisine sahip olan kişi sulh edip, malının bir kısmından vazgeçebilir.</p>
<p>Başkasına ait bir duvara delik açmak, oraya kazık veya çivi çakmak caiz değildir.</p>
<p>İki bina arasında bir duvarın veya herhangi bir yerin kime ait olduğuna dair bilgi olmazsa veya şahitle de ispat yapılamazsa orası her iki bina sahibi için müşterek sayılır.</p>
<p>Başkasının arazisinden veya tarlasının içinden su geçirmek ya da komşusunun avlusuna kar atmak için para mukabilinde bir anlaşma veya bir sulh yapılırsa caizdir.</p>
<p>Duvardan caddeye doğru saçak açmak caizdir. Bunun delili Hz. Peygamberin amcası Abbas&#39;ın mescid yolu üzerindeki evinin oluklarının yükseltilmiş olmasıdır. <b>[2]</b></p>
<p>Ancak yapılan saçaklardan insanların zarar görmemesi gerekir. Çünkü Resulallah (s.a.v.) bir hadisi şeriflerinde şöyle buyururlar:</p>
<p><i>"İslamda ne zarar vermek ne de zarara uğramak vardır"</i> <b>[3] </b> buyurmuştur. <b>[4]</b></p>

<p></font><font face="Times New Roman" size="2.5"><b>[1] </b>Ebu Davud, 3594, Tirmizi, 1352.</p>
<p><b>[2] </b>Neyl’ül Evtar, Şevkani 5/1278.</p>
<p><b>[3] </b>İbni Mace, 2340, 2341: El Muvatta&#39; İmam Malik, 2/745.</p>
<p><b>[4] </b>Kadı Ebu Şuca’, Ğayet’ül-İhtisar ve Şerhi , Ravza Yayınları: 325-326.</p>

</body></html>