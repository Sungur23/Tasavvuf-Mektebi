
b. Kuşeyrî ve İbn Arabi
 
Risale ile Fusûsu´l-hikem ve el-Futûhatü´l-Mekkiye mukayese edildiği zaman arada büyük fark bulunduğu derhal dikkati çekecektir. Vahdeti vücud fikri İbn Arabi tarafından 
ortaya atılmıştır. Fakat hulul, ittihat ve imtizaç gibi hususlar karşısında takındığı tavrı malum olan 
 
Kuşeyrî´nin vahdet-i vücûd karşısında alacağı vaziyeti tahmin etmek pek güç değildir, İbn Arabi´nin tasavvufu felsefi bir tasavvuftur. Kuşeyrî ise tasavvufu felsefenin sınırlarını hiç bir zaman aşmamıştır, İbn Arabi´nin eserlerinde şeriata zıt gibi görünen pek çok şey vardır. Risalede ise bunlardan eser yoktur. Onun için îbn Arabi´yi tenkit eden şeriat uleması Kuşeyrî´ye daima saygı duymuştur.
 
c. Kuşeyrî ve Mevlana Celâleddin Rumî
 
Kuşeyrî ile Mevlanâ´yı mukayese ettiğimiz zaman da buna benzer bir sonuçla karşılaşırız. Mevlanâ´nın tasavvuf anlayışının temeli aşk, sevgi, semâ, vecd, cezbe ve istiğrak gibi mistik hallerdir. Mesnevî´sinde ve Divan-ı Şems´de vecde gelen ve coşan Hz. Mevlanâ Kuşeyrî´den çok daha mistiktir. Fakat amel, takva, vera´ ve ahlâk gibi hususlara çok daha fazla önem veren Kuşeyrî Hz. Mevlanâ´dan daha çok muteşerridir.
 
d. Kuşeyrî ve İmam Rabbani
 
 
Eserini yazarken Kuşeyri´nin hangi kaynaklardan faydalandığı konusunda Risale´de açık bir şey yoktur. Ancak Kuşeyri, sufîlerin hal tercümelerini hemen hemen olduğu gibi hocası ve şeyhi Sülemi (öl. 412/1021)´den nakletmiştir. Ancak o, bu konuda Sülemi´yi taklit etmiş değildir. Sülemî´nin zikrettiği 20´den fazla sûfîyi Risalesine almamıştır. Hallaç bunlardan birisidir. Diğer yandan Sülemi´nin zikretmediği Davud Tai gibi bazı sûfilere eserinde yer vermiştir.
 
Sülemi´nin şeyhi olan Serrâc (öl. 378/988) ve eseri Kuşeyri´nin en çok güvendiği bir kaynak olmuştur. Luma´da mevcut olan fikirlerin yarısından fazlası aynen Risale´de mevcuttur. Fakat Luma´nın bazı konuları Risâle´de, Risâle´nin bazı konuları Luma´da yoktur.
 
Kuşeyrî, tasavvufu anlama bakımından geniş ölçüde Kelâbazi (öl. 380/990)´ye benzemektedir. Onun için et-Taarruf´u Risâle´nin kaynaklarından saymak icap eder. Aynı şey Ebu Talib Mekki (öl. 386/996)´nin Kûtu´l-kulûb isimli eseri için de söylenebilir. Bazı konularda Ebu Nuaym (öl. 430/1038)´ın Hilye´sinden de istifade eden Kuşeyri Risâle´de kendi şahsiyetini muhafaza etmiştir.
 
2. Kuşeyrî´nin tesirleri
 
Kuşeyri, kendisinden sonra gelen mutasavvıflara bazan doğrudan, bazan dolaylı olarak tesir eden büyük şahsiyetlerdendir. Şeriat dışı tasavvufa ve mutasavvıflara karşı çıkması eserinin Sünni muhit içinde emniyetle okunmasını temin etmiştir. Şeriata aykırı unsurlar taşımayan tasavvufi eserlerin muhafazakâr Sünniler tarafından bile güvenle ve istekle okunduğunu gören sonraki sûfiler Kuşeyri´yi takip, hatta taklit etmek zorunda kalmışlardır. Pek çok Arap, Acem ve Türk mutasavvıfı Kuşeyri´nin tesirinde kalmıştır. Bunlardan en önemlilerine kısaca temas ediyoruz:
 
Hücvirî Kuşeyri´den bahsederken «Allah rahmet etsin»e saygılı ifadeler kullanmış meşhur eseri adabül mahcub yazılırken Kuşeyri hayatta idi, fakat yazılışı bitmeden evvel vefat etmiştir, demektir. Hücviri, Kuşeyri ile görüşmüş ve eserinin birçok yerinde ondan saygı ile bahsetmiştir. Jlkovski, Ethe ve Bieu gibi müsteşrikler Kuşeyri ile Hücviri´nin arasındaki münasebetleri tahlil etmişlerdir (44).
 
Kuşeyri 465/1072´de vefat ettiği zaman 450/1058´de doğmuş olan Gazali 15 yaşında bulunuyordu. Gazali Risâle´yi okumuş ve ondan faydalanmıştır. Fakat daha önemlisi Kuşeyri´nin müritlerinden olan Ebu Ali Farmedi, Gazalî´nin şeyhi olmuştur. Onun için Kuşeyrî, Farmedi vasıtasıyle Gazali´nin de şeyhidir. Gerek Risâle´si, gerekse müridi Farmedi vasıtasiyle Kuşeyri Gazali üzerinde etkili olmuştur.
Attar ve Kuşeyri: Risale Kuşeyri´nin müritlerinden Ebu Ali Hasan b. Ahmed adında birisi tarafından 
 
Tercüme-i Risâle-i Kuşeyri* ye ismiyle Farsçaya tercüme edilmişti. Bu tercüme vasıtasiyle Arapça bilmeyen iranlılar bile Kuşeyri´den geniş çapta istifade etmişlerdi. Risale ile Tezkiretü´l-evliya arasındaki benzerliğe dikkati çeken müellifler haklı görünmektedirler (45).
 
Kuşeyri´den istifade eden sûfilerden biri de Sühreverdi´dir. Ava-rifü´l-maarif ile Risale arasındaki benzerlikler buna şahitlik etmektedir.
 
Kuşeyri ile İbn Haldun arasındaki münasebet de dikkate şayandır. İbn Haldun hem Mukaddime´yi, hem de Şifau´s-sâil li-tehzhîbi´l-mesâil isimli tasavvufi eserini yazarken kaynak olarak Risâle´yi kullanmıştır. Şifau´s-sail´deki İstılahlar bahsi aynen Risaleden alınmıştır. Şeyh-mürit münasebetleri konusunda da bir takım benzerlikler vardır (46).
 
3. Risâle´nin tahlili
 
Risâle´nin muhtevasının daha iyi anlaşılması için kısa bir tahlilinin yapılması faydalı olacaktır, önce şunu belirtelim: Tasavvufun
44. Bk. Hücviri, n. 28, 209, 287, 401, 439.
45. Muhammed İstilâm!, Tezkiretü´l-evliy» önsözü, . 1», (Tahran, 1340/1927).
ve nefsin temiz hale getirilmesi tasavvufun hem konusu hem de gayesidir. Bu hususları gerçekleştiren bir kişi kâmil insandır. Şu halde tasavvufun gayesi insanı olgunlaştırmak ve faziletlerle donatmaktır. Kısaca insanı insan yapmaktır.
 
Konusu ruh olduğuna göre tasavvuf bir bakıma psikoloji demektir. Zira psikolojinin konusu da ruhi (psişik) olaylardır. Bilgi, duygu ve davranış hem tasavvufun hem de psikolojinin esaslı konularıdır. Ancak psikoloji gerek dinî gerekse dindışı (ladini) bilgi, duygu ve davranışları tecrübe ve ölçü sınırları içinde incelerken, tasavvuf aynı şeyleri daha .geniş sınırlar içinde incelemektedir. Pozitif bir ilim olan dini psikoloji, bu noktada tasavvuf tarafından aşılmaktadır. Psikoloji müsbet (pozitif) olmak iddiasında olduğundan ölçülebilen ruhî tecrübelerin dışına çıkmamaktadır. Fakat tasavvufî tecrübeler, vecd ve kendinden geçiş halleri ölçü ve hatta bilgi sınırlarını aşmaktadır. Bu duruma göre dinî psikoloji demek, insan idrâkine ve ölçüye sığan tasavvuf demektir. Bu ise tasavvufun sadece bir bölümüdür. Tasavvufta, idrâk ve ölçünün üstünde kalan bölüm de çok önemlidir. Hakiki mânada sûfîyâne bilgi demek olan irfan ve marifet bu yolla, yani aşk, vecd ve istiğrak yolu ile hasıl olur. 
 
Demek oluyor ki dini psikoloji hiç bir zaman bu hakiki mistik hayatı anlayamayacaktır. Bunu anlamadığı sürece gerçek dini his, heyecan (vecd, cezbe) ve bilgileri (vahyi) anlamayacaktır. Zira bu konu bir zekâ işi değil, sezgi işidir. H. Bergson´un üzerinde durduğu nokta budur.
 
Dini psikoloji, tasavvufun konusunu teşkil eden hususları ilmi sonuçlara varmak için dıştan ve belli ölçüler ve kaideler içinde inceler. Ahlâki bir gaye gütmez. Zira müsbet ilimlerde ahlâk ve terbiye gaye değildir. Tasavvufta durum böyle değildir. Tasavvufta dini his, heyecan ve bilgiler terbiyevî (pedagojik) gayeler için incelenir. Şu halde bir yerde tasavvuf pedagoji olmaktadır. Tasavvufta bu husus «ahlâk» ve «edeb» (âdâb) sözü ile ifade edilir. Gerçekten de tasavvuf her şeyden önce bir ruh terbiyesidir ve bu bakımdan da terbiye ve ahlâk ilmi ile münasebet halindedir.
 
Kuşeyrî, insanda mevcut bulunan hususları tasavvuf açısından üçe ayırır:
 
a) Fiil: insanın iradesiyle yaptığı işler, demektir, ibadet, ta-at, amel gibi.
c) Hâl (ahvâl): Başlangıçta irâde dışında insana gelir. Fakat amelin temizliği nisbetinde saf olur. Hâller iki nevidir:
1. Vecd, cezbe, sekr, istiğrak, kabz ve bast gibi dini his ve heyecandan ibaret olan (mistik) haller. Tasavvufun duygu (hissiyat) yönü budur.
2. Marifet, irfan, ilham, keşf, yakin, hakikat, firaset gibi bilgiye ulaştıran hâller.
Buna göre, iradesiyle amel ve ibadet eden, kötü huylarını değiştiren ve güzel huylar edinen bir kimsede önce vecd ve cezbe gibi mistik hâller dinî heyecan) zuhur eder. Sonra bu hâllerin içinden «marifet» ve «irfan» adı verilen mistik bilgiler meydana gelir. Dini heyecan manevi bir tecrübe, irfan ise bu tecrübe ile öğrenilen manevi bilgilerdir, irfan amelin içinden doğar. Demek ki mistik hâller ahlâka, ahlâk irâde ile yapılan amel, ibadet ve fiile dayanmaktadır. •Fiil» ve «ahlâka» şeriat, «hâllere» ise tasavvuf denildiğine göre (tasavvufa ilm-i ahvâl, hâl ilmi denildiği hatırlansın) tasavvufun temeli şeriattır. Mistik hâller, şeriatın yapılmasını istediği amel, ibadet ve ahlâka dayanırsa bir değer ifade eder. Aksi halde İslâm tasavvufu ile diğer mistik cereyanlar arasında bir fark kalmamış olur. Bu duruma dikkat eden sûfîler şeriatla tasavvuf arasındaki irtibatı şu gibi temsillerle anlatırlar: Şeriat temeldir, tasavvuf ise binadır. Temelsiz bina olmaz ama binasız temel olabilir. Fakat temelden maksat da üzerine bina yapmaktır. Şeriat beden, tasavvuf ruhtur. Şeriat lafız, tasavvuf mânadır. Şeriat şekil, tasavvuf muhtevadır. Şeriat deniz, tasavvuf denizdeki incidir. 
 
Şeriat süt, tasavvuf sütten çıkan kaymaktır. Şeriat ağaç, tasavvuf bu ağaçta zuhur eden meyvedir. Şeriat ağacında bitmeyen hâl, vecd ve marifet meyvelerine itibar edilemez. Onun için şeriatsız bir tasavvuf düşünülemez. Fakat tasavvufsuz bir şeriat düşünülebilir. Zira bir ağaç meyve vermese de ağaçtır ama bir meyvenin vücuda gelebilmesi için mutlaka bir ağacın bulunmasına ihtiyaç vardır. Lâkin ağacın kemâl hali de meyveli olma halidir. Bundan dolayıdır ki, Islâmda şeriat herkes için mecburi olduğu halde, tarikat ve tasavvuf ihtiyarîdir. Çünkü tasavvuf bir kemâl halidir. Buna herkesin gücü yetmez (48).
 
 
 
a) Giriş
Bu kısımda Risâle´nin yazılış sebebi anlatılmakta, hakikî sûfiler methedilmekte, sahteleri ise şiddetle kötülenmektedir. Kuşeyri´nin bu konuda söylediği sözler az, fakat fevkalâde değerlidir.
Giriş kısmından sonra iki bölüm (fasıl) içinde sûfilerin itikatları, özellikle Allah konusundaki inançları kısa, fakat öz olarak anlatılmıştır. Buradaki ifadeye göre sûfilerin Allah hakkındaki itikatları hulul ve ittihaddan uzak olup selefin bu konudaki inancından pek farklı değildir (49).
 
b) Sûfilerin hâl tercümeleri 
Risâle´nin bu kısmında 83 sûfi´nin hâl tercümesi anlatılmaktadır. Fakat Kuşeyri´nin esas maksadı, sufîlerin hayat hikâyelerini anlatmak değildir. îlk sûfilerin söz, davranış ve halleriyle şeriata gösterdikleri derin bağlılık, bu kısmın esas gayesini teşkil eder. Kuşeyri demek istiyor ki: «Ey zamane mutasavvıfları! Siz şeriatın hükümlerine riayet etmiyorsunuz, bu konuda yeterince hassasiyet göstermiyorsunuz ama bakın peşlerinden gittiğinizi iddia ettiğiniz ve kendinize selef bildiğiniz ilk sûfiler ne kadar dindardırlar! Şeriatın zahiri hükümlerine nasıl içten bağlıdırlar! O halde siz eski sûfilerin değil, onlara yabancı olan cereyanların temsilcilerisiniz.» Kuşeyri´nin eski sûfileri kendi zamanındaki mutasavvıflara şeriat yönünden örnek olarak göstermesi, o zamanki birçok mutasavvıfların şeriattan uzaklaşmış olduklarının bir delilidir.
 
Bir misâl olmak üzere Kuşeyrî´nin Ebu Hafs Haddâd´ı nasıl tanıdığına ve tanıttığına dikkat edelim:
— Fütüvvet, başkalarına insaf etmek, fakat buna karşılık onlardan insaf beklememektir.
Bir kimse fiillerini ve hallerini her an Kur´an ve hadisle ölçmez, (buna zıd olmak üzere kalbine gelen hisleri ve) aklından geçen düşünceleri suçlamazsa onun adı defterin, ´Allah adamları´ hanesine kayd edilmez» (50).
 
îşte Kuşeyri´nin büyük sûfileri tanıtma şekli budur. Şeriata bağlılık konusunda Ebu Hafs´ın sözlerine ilâve edilecek bir şey yoktur,
 
Kuşeyri, eserine aldığı sûfilerin, hakkında dedikodu yapılmamış büyük şahsiyetler olmasına bilhassa dikkat etmiştir. Sufîlerin sözlerini naklederken ve menkıbelerini anlatırken de aynı hususa önem vermiştir. Aslında şeriat dışı olmasa bile öyle anlaşılması ihtimali bulunan sûfileri ve sûfi sözlerini eserine almamıştır. Hallac´ın biyografisini anlatmamasının, Bayezid Bistâmi´den bahsettiği halde onun meşhur sözü: «Sübhâni mâ azama şâni»den bahsetmemesinin sebebi budur. Serrâc, Luma´da 
 
Bayezid Bistami´nin şathiyelerinden bahsettiği ve onları şeriata uydurmak için çalıştığı halde Kuşeyri Risâle´de buna ihtiyaç duymamıştır. O, eserinin, zihinler bulanmadan ve fikirler karışmadan okunmasını istemiş ve isteğini de gerçekleştirmeye muvaffak olmuştur. Bunun içindir ki bütün sûfîler ve Sünni Alimleri Risalede bahiskonusu edilen sûfilerin büyük ve saygıdeğer veliler oldukları hususunda ittifak etmişlerdir. Risâle´de hal tercümeleri anlatılan sûfilere -Rical-i Kuşeyrî», «Ehl-i Risale», «Şuyuh-i Risale gibi isimler verilmektedir. Tasavvufta «Rical-i Kuşeyrîye» denildi mi kimse bunlara dil uzatamaz. Risâle´deki sûfiler İslâm tasavvufunun hakiki temsilcileridir. Zahir ulemasının tamamına yakın bir kısmı da bu mânadaki tasavvuf anlayışına karşı çıkmamışlardır:
 
İbn Haldun, Risâle´deki sûfîleri şu şekilde değerlendirmektedir: «Kuşeyrî´nin Risalesinde anlattığı sûfîler büyük îslâm âlimlerindendirler. Bunlar, gayb alemi ile aramızda bulunan perdeleri kaldırma
ve aydınlanma olarak değerlendirirlerdi. Onlar şöyle inanırlardı: ´Bu nevi haller nefsin idrâklerinden bir idrâktir. Onun için de hadis ve mahlûktur. (Bu gibi tecelliler Allah değildir.) Şüphesiz ki varlıkların tümü insan idrâkına sığmaz. Allah´ın ilmi pek çok geniştir. Yarattığı varlıklar sayısızdır. İnsanı hidayete erdirme özelliğine en çok sahip olan şeriatdır´. Bunun için ilk sûfiler, gaybe ait bir şeyi idrâk ettikleri zaman bunu bahiskonusu etmemişler, aksine bu nevi şeylere dalmanın mahzurlu olduğunu söylemişler, kendilerine mensup olanlarda gaybı keşfetme gibi bir hâl gördükleri zaman, onları bu halin içine dalmaktan ve orada duraklamaktan menetmişlerdir. İlk sûfiler, keşften önce, duygularını kaybetmedikleri vakit ne derece şeriata bağlı ve ona tâbi iseler, keşiften sonra da o derece bağlı kalmışlar ve kendilerine intisap edenlere de bu yoldan katiyen ayrılmamalarını emretmişlerdir. Bir sûfi ve müridin hâli işte böyle olmalıdır. İşin hakikatini en iyi bilen Allah´tır» (51).
 
c) Istılahlar kısmı
 
Risâle´nin en önemli kısmı budur. Hakikî tasavvuf bu kısımda anlatılmıştır. Kuşeyri: «Sûfiler, mânaları ancak kendileri tarafından bilinen ve başkaları için anlaşılmaz olan bazı tabirler kullanırlar.» dediğine göre hakiki sırrîliği (mistisizmi, ilm-i esrarı, ilm-i ledün-nü ve ilm i bâtını) burada anlatmıştır, demektir. Bu bölümde anlatılan ıstılahların bir kısmı tasavvufi hâllere, yani mistik his ve heyecanlara delâlet eder. Vecd, cezbe, sekr, istiğrak ve gaybet gibi. Bunlara «ahvâl» ve «mevâcid» denir, insan için en ulvî hisler, en saf heyecanlar ve en yüce gönül halleri bunlardır. însan bu nevi lâhûti his ve heyecanların içine girdiği ve bunlar içerisinde yükseldiği nisbette insanlığının sırını idrâk eder. Ruh ve gönül zenginliğini temin eden bu nevi duyuşlardır. Bu yüce hislerin ve temiz heyecanların yozlaşması ve bozulması çok zararlı neticeler doğurmuştur.
51. İbn Haldun, Mukaddime, a. 449.
adı verilir. Bu mânada din yaşanılır ve yaşanılarak öğrenilir. Sûfî Ariftir, yani dini yaşayarak öğrenmiştir.
 
Bu kısımda açıklanan tasavufi tabirler (mistik hâller) şunlardır: 1 Vakt, 2. Hâl, 3. Makam, 4. Kabz-bast, 5. Heybet-üns, 6. Tevâcüd-vecd-vücûd, 7. Cem´-fark-cem´u´l-cem´, 8. Fenâ-bekâ, 9. Gaybet-huzûr, 10. Sahv-sekr, 11. Zevk-şürb, 12. Mahv-isbât, 13. Setr-tecelli, 14 Mu-hadara-mükâşefe-müşâhede, 15. Levâih-tevâli-tevâli´, 16. Bevâdih-hü-cûm, 17. Telvîn-temkin, 18. Kurb-bu´d, 19. Şeriat-hakikat, 20, Nefes, 21. Havâtır, 22. îlme´l-yakin-ayne´l-yakîn-hakke´l-yakin, 23. Vârid, 24. Şâhid, 25. Nefs, 26. Ruh, 27. Sırr.
 
Bahiskonusu tabirlerin delâlet ettiği duygu ve bilgilerin mistik değeri çok yüksek olduğu için sonraki mutasavvıflar ve ilim adamları bu konuda daha çok Kuşeyri´den faydalanmışlardır. Kuşeyrî´nin yukardaki tabirlere verdiği mâna, fazla bir değişikliğe uğramadan muteşerri´ sûfîler tarafından günümüze kadar muhafaza edilmiştir. Tasavvuf terimleri kısmında bilgi veren kaynaklar ya doğrudan veya dolaylı olarak hep Kuşeyrî´ye dayanmışlardır. Bu bakımdan Risale sonraki mutasavvıflardan tamamına yakın kısmının kaynağı olmuştur. Sonraki devirlerde gelişen Sünnî tasavvuf hareketi büyük ölçüde Kuşeyrî´ye dayanmıştır.
 
d) Makamlar kısmı (tasavvuf ahlâkı)
 
Bundan önceki kısım tasavvufi hallerden ve bunun neticesi olan mistik bilgilerden bahsetmekte idi. Bu bölüm ise hâlin devamlı ve kararlı bir şekli olan Makamlar (Makâmât-i sûfiyye) den bahsetmektedir. Hâlin devamlı şekli olduğuna göre makam aynı zamanda ahlâk mânasına gelir. Serrâc Luma´da makamları yedi olarak tesbit etmiştir:
1. Tevbe makamı
2. Verâ´
3. Zühd »
4. Fakr
5. Sabr »
olunmuştur. Bahiskonusu yedi ahlâk esası mevcut olunca, diğer bütün ahlâki değerlerin de mevcut olacağı kanaatına varılmıştır. Ri-sâle´de makamlar sıra ile bir arada zikredilmemiştir. Makamlar hâllerle karışık olarak anlatılmıştır. Tevbe bahsine başlamadan önce: «Şimdi makamları izah edecek, ondan sonra hâller konusunda geniş açıklamalarda bulunacağız» demiş olmasına rağmen Kuşeyrî, tevekkül ve sabr makamlarından evvel havf, reca ve hüzün gibi hâlleri anlatmıştır. Kuşeyri´nin hâl anlayışı değişiktir diye düşünülebilir. Fakat nelerin hâl nelerin makam sayıldığı konusunda Risâle´de bir kayıt yoktur. Herhalde nelerin makam sayıldığı o zaman herkes tarafından çok iyi -bilindiğinden 
 
Kuşeyrî nelerin makam olduğunu belirtmeye ve bunları bir arada yazmaya ihtiyaç duymamış olmalıdır. 
Rızânın hâl veya makam sayılması konusunda naklettiği ihtilâf da bunu göstermektedir.
Kuşeyri bu bölümde ayrıca hâller konusunda da geniş açıklamalar yapmıştır. Tasavvufun amel ve ahlâk cephesi esas olarak burada anlatılmıştır. Bu kısımda anlatılan makam ve hâller şunlardır: 1. Tevbe (makam), 2. Mücâhede, 3. Halvet-ihtilât, 4. Takva, 5. Ve-râ" (makam), 6. Zühd (makam), 7. Samt, 8. Havf-recâ, 9. Hüzün, 10. Açlık, 11. Tevazu-kibir, 12. Nefs-i emmâre, 13. Haset, 14. Gıybet, 15. Kanaat-ihtiras, 16. Tevekkül (makam), 17. Şükür, 18. Yakin, 19. Sabır (makam), 20. Murakabe, 21. Rızâ (makam), 22. Kulluk, 23. irade, 24. İstikamet, 25. Ihlâs-riya, 26. Doğruluk-yalancılık, 27. Haya, 28. Hürriyet, 29. Zikir; 30. Fütüvvet, 31. Firâset, 32. Huy-ahlâk, 33. Cömertlik-cimrilik, 34. Gayret. 35. Velilik, 36. Dua, 37. Fakr (makam), 38. Tasavvuf, 39. Edeb, 40. Sefer, 41. Sohbet, 42. Tevhid, 43. Ölüm, 44. Marifet, 45. Mahabbet, 46. Şevk, 47. Şeyhlere saygı, 48. Semâ, 49. Keramet, 50. Veli, 51. Rü´yet, 52. Rüya, 53. Müritlere tavsiyeler.
 
Kuşeyrî ahlâk esaslarının hepsini en güvenilir sûfîlere dayanarak kısa ve öz olarak anlatmıştır. Tasavvuf ahlâkının mahiyetini ve
52. Bk. Serrac, Luma, s. 40, 70. Ebu Talib Mekkî, Kûtu´l-kulûb´da, Tevekkül, Rızâ, Yakln, Tevbe, Sabır, Şükür, Recâ, Havf ve Zühd olmak üzere dokuz makamdan bahseder.
ilgili hadisleri aynen nakleder, bunlar üzerinde inceleme ve araştırma yapmazlar. Kelâmcılar, felsefî ahlâkın tesirinde bulunan mücerrett ve nazari bir ahlâk anlayışından söz ederler. Sûfiler ise şahsen yaşadıkları ve doğruluğunu manevi bir tecrübe ile öğrendikleri müşahhas ve tatbiki bir ahlâk anlayışından bahsederler. Sûfî, mücahede ve riyazet ile temiz hale getirdiği kalbi, ruhu ve vicdanı ile ahlaka uygun olan ve olmayan hareketlerin neler olduğunu bilir ve bu bilgisine göre hareket eder. 
 
Başkalarına örnek teşkil edecek kadar güzel ve doğru olan ahlâki davranışlara menkıbe denilir, Sûfiler ahlâk anlayışlarını menkıbeler halinde ve ideal misâller şeklinde ortaya koyarlar. Onun için süfüerin hayat hikâyelerinin anlatılması tasavvufi ahlâk anlayışının anlatılması mânasına gelir.
Sûfîler, âyet ve hadislerin emrettiği şeyi yapar, menettiği şeyi terkederler. Bir emri ifa etmenin veya etmemenin, yasaklanmış bir şeyi yapmanın veya yapmamanın fayda ve zarar yönünden ruh üzerinde meydana getirdiği tesiri tecrübi ve tatbiki bir şekilde öğrenmeye çalışırlar. Ahlâk konusunda söyledikleri her söz ince ve derin tahlil ve dikkatli bir iç tecrübenin sonucudur. Onun için tasavvuf! ahlâk, nazarî ve mücerret bir bilgi değil, manevî tecrübelere dayanan bir uygulamadır. Düşünülen değil, yaşanılan bir ahlâktır. Bu ahlâkta bilgi amele tâbidir, ondan doğar ve değerini de lan alır. 
 
Tasavvufi ahlâk lâf değil, hareket; bilgi değil, amel (aksiyon) dur. Burada önemli olan ahlâkî davranışın ne olduğunu bilmek değil, onu icra etmektir. Ahlâk ilmi ahlâki fiillerin içinden çıkar ve ona dayanırsa bir değer ifade eder. Aksi halde ahlâk diye ortaya atılan şeyler bir bilgi olmaktan öteye gidemez. Tasavvuf anında amel gaye, ilim ise onun vasıtasıdır. İnsan cimri olmamak v« cömert olmak için bunların ne olduklarını öğrenmek ister. Cimrilik ve cömertliğin ne olduğunu öğrenmek için kitap okumak ve bunun felsefesini yapmak şart değildir. Başkalarının iyi veya kötü örnek teşkil eden davranışlarına bakmak, iyileri olduğu gibi, kötüleri İse ters yönde taklit etmek kâfidir.. Onun için tasavvufi ahlâkta taklit ve ittiba çok önemlidir. Müritler devamlı olarak şeyhleri ve velileri taklit ederek onlar gibi olmaya çalışırlar.
 
Ahlâk ve marifet: Kuşeyri´nin tasavvufi ahlâkının iç tecrübeye ve manevi murakabeye istinat ettiğini söylemiştik. Şimdi bu ahlâk
Kuşeyri, velilerin şu sözünü nakleder: «Bir Kimse Allah ile arasına takva ile murakabeyi hâkim kılmazsa, keşf ve müşâhade mertebesine ulaşamaz» (53). Demek ki amelin ve tasavvufun gayesi keşf ve marifettir.
 
Yahya b. Muâz şöyle diyor: «Verâ´ iki nevidir: a) Zahirdeki ve-râ´, Allah´tan başkası için hareket etmemektir, b) Bâtındaki verâ´ kalbe Allah´tan başkasını sokmamaktır» (54). Görüldüğü gibi birinci mânadaki verâ´ bir fiil ve ameldir. İkinci mânadaki verâ´ ise bir hâl ve düşünme şeklidir. Tasavvufta esas olan verâ´ budur.
 
Ebu Hasan Fârisî de takvayı böyle anlamıştır. Şöyle diyor: «İki türlü takva vardır, a) Zahirdeki takva dinin hudutları içinde kalmaktır, b) Bâtındaki takva niyet ve ihlâstır» (55). Burada fiil mahiyetinde olmayan niyet ve ihlasa takva denilmiştir.
Talha b. Habib şöyle diyor: «Takva Allah´ın azabından korkarak ve ondan bir nur (ilham, keşf) üzere bulunarak ona itaat etmektir» (58). Burada nur sözü ile marifet, itaat sözü ile amel kastedildiğine göre yine takvanın iki yönü bahis konusudur, demektir.
 
Ebu Ali Dekkâk: «Sabredenler, Allah´la beraber olma (maallah) şerefine nail olurlar.» demiştir (57). Sabrın gayesi Allah´la olmayı temin etmektir.
Ebu Osman diyor ki: «Şükür, şükürden âciz kalındığını bilmektir» (58). Görülüyor ki en ideal şükür bir bilgi ve idrâk şeklinde ortaya çıkmaktadır. «Kalp ile olan şükür saygı duygusunu devam ettirerek ilâhî huzurda elpençe beklemektir» (59). Buna göre de şükür bir hâl olmaktadır.
«Haya; Mevlâ biliyor diye ciğerlerin erimesidir» (60). Burada haya bilgi ile irtibatlandırılmaktadır.
Risâle´de amelî hükümler bazan ikiye, bazan da üçe ayrılır. Bunlardan tasavvufî olan, bir hâl ve bilgi şeklinde takdim edilir. Zunnûn
53. Kuşeyri, s. 278
54. Kuşeyrî, s. 286
55. Kuşeyrî, s. 279
56. Kuşeyrî, s. 279.
57. Kuşeyri, s. 400
58. Kuşeyrî, s. 385
59. Kuşeyrî, s. 384
60. Kuşeyrî, s. 458
 
b) înâbe ve Tevbe. Tevbe Cehennem korkusundan, inâbe Cennet tamahı ile, tevbe sırf Allah rızâsı için yapılır. Amel ve ibadet üç şey için yapılır a) Cehennemden kurtulmak: Necat, b) Cennete girmek: Saadet. c Allah rızası.» Tasavvuftaki derecelendirme budur.
 
Haris Muhasibi, yemek yemek için elini uzattığı zaman parmağındaki bir damar atarsa, o yemeğin helâl olmadığını bilir ve yemekten kaçınırdı (62), Görülüyor ki Muhasibi, ilham ve marifet sayesinde kendini haramdan korumaktadır. Fakat haramdan korunduğu için de ilham ve marifet derecesine ulaşmaktadır. Şeyhler ittifak etmişlerdir ki, haram lokma yiyenler vesvese ile ilhamın arasını ayırdetmezler (63). Demek oluyor ki, takva marifet sahibi olmaya, marifet sahibi olmak da takvaya uygun hareket etmeye vesile olmaktadır. Yani bir bakıma ilham ve marifetin gayesi de ameldir. Amel ve marifet hem yekdiğerinin gayesi hem de vasıtasıdır.
 
Risalede tevbe, tevhid, zikir ve semâın dil ve kalp ile olan nevilerinden bahsedilir. Kalp ve ruh ile olan tevbe, semâ, tevhid ve zikir artık bir fiil ve amel değil, bir hâl ve bilgidir.
Tasavvuf; bazan amel, ibadet ve ahlâk için; bazan da vecd, keşf ve marifet için vasıta olarak görülmek istenmiştir. Bu hususlar makul ölçüler içinde muhafaza edildiği sürece zararlı sonuçlar meydana gelmemiştir. Fakat amel ihmal edilip vecd ve marifete büyük önem verildiği zaman, artık tasavvuf felsefî bir sistem halini alır ve dinle irtibatını kesmiş olur. Zühd devrinde zâhidlerce amel ve takva gaye olarak kabul edilmişti. Tasavvuf devrinde sûfîlerce amel ve takva bir ölçüde keşf ve marifet sahibi olmak için vasıta olarak kabul edilmişti. Fakat aslında zâhidlerce de takva ve amel keşf ve temaşa (rüyetüllah) derecesine ulaşmak için bir vasıta olarak kabul edilmektedir. Fakat zâhidlere göre ilâhî tecellileri temaşa (rüyetüllah) yeri dünya değil, âhirettir. Sufîler bu temaşanın dünyada da İmkânından bahseder. Fakat daha çok âhiretteki temaşaya önem verirler. Kuşeyrinin anlayışı budur.
 
Kuşeyri´nin tasavvuf ahlâkı anlayışı bazan doğrudan, bazan dolaylı olarak sonraki mutasavvıflar üzerinde geniş ölçüde tesirli olmuştur.
61. Kuşeyri, s. 260.
62. Kuşeyri, s. 287
63. Kuşeyri, s. 242
Kerametler meselesi: Bu konu üzerinde durmak meseleyi daha iyi aydınlatacaktır. Kuşeyri´nin şeriatçı ve gerçekçi bir sûfi olduğunu söylemiştik. O, vehim ve hayali şeylerle vakit geçirmez. Fakat keramet ne vehimdir ne de hayâl. Kur´an, hadis ve sahabeden gösterilen deliller. îslâm inanç sistemi içinde kerametin red ve inkâr edilmez bir yeri olduğuna şahitlik eder. Ehl-i sünnet, «Evliyanın kerameti haktır» diye inanmıştır (64). Keramet tıpkı mucize gibi tabiat ve akılüstü bir hadisedir. Kerametin aklî ve mantıki bir izahını yapmak, onu tabiat kanunları ile uzlaştırmak boşuna gayret harcamak olur. Çünkü temel özelliği tabiat kanunlarına aykırılık olan harikulade hadiselerin tabiat kanunlarına uygunluğunu ispat etmek, mucize ve kerameti, mucize ve keramet olmaktan çıkarmak olur. Hiç bir fayda temin etmeyen bu gibi teşebbüsler yerine, kerametin ahlâkî ve dini izahlarını yapmak, bunun temin ettiği faydaları ve hikmetleri araştırmak daha müsbet sonuçlar verir. Onun için Risale´-de bir velînin birkaç ay hiç bir şey yemeden yaşadığını görürsek, bunun mantıkî ve biyolojik yönden mümkün olup olmadığı hususunda değil, hangi şartlar içinde vukua geldiği ve ne gibi faydalar temin ettiği konusunda düşünmemiz daha doğru olur. Kerametin ahlâki, ruhî ve pratik neticeleri üzerinde durulmalıdır.
 
Esas itibariyle doğru ve gerçek olan keramet, cahil veya muhteris sofular elinde hurafe ve efsanelerin kaynağı haline gelmiştir. Hak olan tarikatlarda bile ekseriya kerametin dinî ve tasavvufî değeri mübalâğa edilmiştir. Bu sebeple Kuşeyrinin keramet konusunu değerlendiriş biçimi oldukça dikkate şayandır.
 
Kuşeyri, istikametten bahsederken Ebu Ali Cürcâni´nin şöyle dediğini nakleder: «istikâmet sahibi ol, keramet sahibi olma. Çünkü nefsin, ´keramet iste´, diye seni tahrik etmekte, Ulu ve Yüce olan Rabbin ise senden istikâmet istemektedir» (85). Düşün: Keramet nefsin, istikâmet ve doğruluk Hakk Taâlâ´nın senden istediği şeydir, hangi istek daha önemlidir Onun için Kuşeyri, «İstikâmet, kerâmetin neyidir diye anlatılınca: «Oltadan yılan çıkmalı idi» demiştir (66). Hiç keramet istenir mi, istenince de arzu edilen şey değil, arzu edilmeyen bir şey çıkmalı ve bir-daha bu nevi taleplerde bulunulmamalıdır. Keramet isteyeni yılan sokmalı ve bu ona ders olmalıdır.
 
Kuşeyrî, Sehl b. Abdullah Tüsterî´nin şu sözünü nakleder: «Kerametlerin en büyüğü kötü huyları iyi huylarla değiştirmektir.» «Keramet, oyalansınlar diye ağlayan oğlanlara verilen bir haşhaştır» (67). Bunu büyük velîler değil, küçükleri ister. Bununla onlar oyalanır.
Kuşeyrî, Bayezid Bistami ile bir zat arasında geçen şu konuşmayı nakleder:
Adam — Falanca zat bir gecede Mekke´ye gidiyor!
Bayezid — Bunun ne önemi var, Allah´ın lanetlemiş olduğu şeytan da bir anda meşrıktan mağribe gidiyor.
Adam — Falan zat su üzerinde yürüyor ve havada uçuyor!
Bayezid — Bunun ne değeri var, kuş da havada uçuyor, balık da suda yüzüyor (68).
Her hakikî sûfî gibi Kuşeyri´nin de keramete verdiği değer budur. Buna göre keramet insan haklarını koruduğu ve haksızlıkları önlediği, cemiyet içinde bir huzur ortamı meydana getirdiği sürece bir değer taşır. Bu konudaki görüşünü daha iyi belirtmek için Kuşeyri şöyle bir menkıbe anlatır: «Abbas b. Muhtedi, bir kadınla evlenmiş, zifafa girdiği gece yaptığı evliliğe pişman olmuş, cinsi münasebet için kadına yaklaşınca bu işi yapmasına (manevî bir kuvvetçe) engel olunmuş, o da bu işten vazgeçmiş ve zifaf odasından çıkmıştı. Üç gün sonra kadının başka birisiyle evli olduğu anlaşılmıştı.»
 
Kuşeyri bu menkıbeyi anlattıktan sonra der ki: «İşte hakikî keramet budur. Gerçek keramet şeriatla yasaklanmış bir işin bilinmeden de olsa yapılmasına mani olur» (69).
64. Taftazâni, Şerhu´l-akaid, s. 175, (istanbul, 1279).
65. Kuşeyri, a. 441
66. Kuşeyri, s. 676
67. Kuşeyri, s. 679
68. Kuşeyrî, s. 678
69. Kuşeyri, s. 687
Gerçek şeyh muallim hem de mürebbidir. Hem ilim, hem de ahlâk öğretir.
 
b) Sadece talim şeyhi. Bu şeyh muallimdir, fakat mürebbi değildir.
Birinci mânada şeyh, müridin hem eğitimi hem de öğretimi ile meşgul olur. Bir mürebbi ve bir baba çocuğu nasıl terbiye eder ve yetiştirirse, o da müridini öylece terbiye eder ve yetiştirir. Mürid, her hususta mutlak surette şeyhine tâbi olur, her konuda onu takip eder. Ahlâkını düzeltmek için şeyhinin emriyle halvete çekilir. Şeyhin kendisine telkin ettiği zikre ve virde kesintisiz ve tam olarak devam eder. Az yer, az uyur ve az konuşur. Gizli aşikâr her halini şeyhe açar ve ondan aldığı talimata göre hareket eder. Bu mânada bir müridin sadece bir şeyhi bulunur. Tarikat ve tekke teşkilâtı içinde şeyh-mürit münasebeti budur. Kuşeyri´nin Risalesinde tam olarak bu mânada bir şeyh anlayışı yoktur.
 
İkinci mânada şeyh; âbid, zâhid," sâlih, takva sahibi ve âlim bir kişidir. Şeyh ile etrafındakiler arasında bir şeyh-mürit münasebetinden çok bir hoca-talebe münasebeti vardır. Fakat bu münasebet sadece bilgi alışverişinden ibaret değildir. Burada Şeyhin hem ilminden, hem de hâl ve hareketlerinden faydalanmak ve feyz almak bahis konusudur. Fakat şeyhe karşı belli ve sabit esaslar içinde hareket etmek, şeyhin nezaretinde halvete girmek, hırka giymek ve bir şeyle iktifa etmek bahis konusu değildir. Başlangıçta birçok sâlikin tuttuğu yol bu idi, ilk sûfllerin çoğunun hali de buna benzemektedir. İlk sûfîler terbiye şeyhine intisap etmişlerse de bir şeyhle iktifa etmek zaruretini duymamışlar ve sonradan anlaşılan mânada bir müridin şeyhine bağlandığı şekilde bağlanmamışlardır (70). Onlar sohbet ve yekdiğerini kardeş edinme yolu ile ilim ve feyz alırlar, böylece hallerini düzeltirlerdi. Karşılıklı ziyaret ve görüşmeler yoluyla, tesirini hem iç, hem de dış hallerinde buldukları büyük feyzlere ve manevî hâllere nail olurlardı. Bu sebeple evliya ve ulema ile görüşmek için memleket memleket dolaşırlardı. Talim şeyhine itimad ilk müslümanlarm yoludur. Bu durum Haris Muhasibi ve Ebu Tâlib Mekki´nin eserlerinde açıkça görülür. Bunlar, sonrakilerin döneminde değişmiştir.
 
70. V/XI. asırdan evvel bugün anlaşılan mânada bir tarikat fikri yoktur, tok. Massignon, İslâm ansiklopedisi, XII/1, 1.
Tasavvufi anlayışta Üstadı bulunmayan ebediyen felah bulmaz.» Bayezid Bistamî: «Üstadı bulunmayanın imamı şeytandır.» der. Ebu Ali Dekkâk, «Kendiliğinden biten bir ağaç yapraklanır ama meyve vermez.» der (72) demiş olmasından onun belli bir şeyhe bağlanmayı şart koştuğu anlaşılabilir. Fakat Risale dikkatle okunduğu takdirde Kuşeyrî´nin bununla son asırlarda anlaşıldığı şekilde şeyhe bağlanmayı değil, bir talebenin hürmet hissi ile dolu bir şekilde hocasına bağlı olmayı kastettiği anlaşılır. Şeyhleri ve velileri takdis derecesinde tazim Kuşeyrî´de yoktur (73). Sonradan yaygın bir gelenek haline gelen ve mutasavvıflardan bahsedilirken kullanılan: «kaddesellahü esrare-hüm» veya «küddise sirruhu» ifadesi Risalede yoktur.
 
Kuşeyrî´ye göre, «Tarikat ve tasavvufu bu işin ehli olan bir şeyhten öğrenmek zaruridir. Şeyhi olmayan bu yolda felah bulmaz. Kalben bile olsa mürit şeyhine itiraz edemez. Şeyh müride zikir telkin eder. Mürit daima halveti tercih eder. İbadet ve zikrin çok oluşunda bir fayda yoktur. Tasavvufun gayesi amelin miktarını çoğaltmak değil, keyfiyetini yükseltmektir. Şeyhin izni olmadan mürit bulunduğu yerden ayrılamaz. Şeyh hata edebilir, günah işleyebilir. O, hatasız ve günahsız (layuhti ve masum) değildir. Şeyhini bu durumda gören bir mürit onu hali ile başbaşa bırakır ve hüsnüzanda bulunmaya devam eder. Fakat Allah´ın şeriat vasıtasiyle riayet edilmesini istediği esaslara göre hareket eder. Şeyhle şeriat arasında çelişki gören mürit, şeyhe değil şeriata tâbi olur. Fakat şeyhe saygıda da kusur etmez.» Görülüyor ki, müritlerin şeyhlerini her konuda körükörüne taklit etmeleri esası Kuşeyrî´de yoktur. O, bir müridin sadece belli bir şeyhe bağlanması ve öbür şeyhlerden faydalanmaması gibi hususlardan da bahsetmez. Şeriatla aklı bir yana bırakarak her şeyi şeyhten ibaret görme zihniyeti Kuşeyrî´de mevcut değildir. Şeyhe bağlanmak şeriata bağlanmaya, şeriata bağlanmak da şeyhe bağlanmaya mani değildir. İkisi arasında bir uyuşma sağlanabilir.
72. Kuşeyri, s. 412, 524 ve dvm.
73. Kuşeyri´nin, şeyhi Dekk&k´a gösterdiği saygı için bk. Ris&le, s. 379. «Şeyhi bulunmayanın şeyhi şeytandır» diyen Bayezid Bistamî tarikatların kuruluşundan çok evvel yaşamış, 234/848 veya 261/874´de vefat etmiştir.
 
Kuşeyri daha sonra Mevlevîlikte büyük önem verilen semâdan bahsetmiş, fakat o bu konuda da ölçülü olmasını bilmiştir. Hırka atma meselesini ise âdeta geçiştirmiş, bunun önem ve lüzumuna dair hiç bir şey söylememiş, sadece hırka atma âdetleri olan sûfîler arasında nasıl hareket edileceği mevzuunda tavsiyelerde bulunmuştur.
 
Risâle´nin şerhleri ve tercümeleri
 
Edip, şâir ve hatip bir kalemin mahsûlü olan Risale gayet açık, sade ve külfetsiz bir lisanla yazılmıştır. Müellif tasavvufun temeli olan konuları şüpheye yer verilmeyecek derecede açık bir şekilde izah etmek, tasannu ve tekellüften kaçınmak için elinden gelen gayreti sarfetmiştir. Ancak dildeki değişmeler ve ilimdeki gelişmeler bin sene evvel yazılan bu eseri zamanla —kısmen de olsa— anlaşılmaz hale getirmiştir. Tasavvufi mevzuları anlatmanın güçlüğü, konuların bazan nazarî ve mücerred bir hal alması da buna ilâve edilirse, ne kadar açık bir dille yazılmış olursa olsun eserde anlaşılması güç bazı hususların bulunmasını tabiî karşılamak icab eder. Risale ile ilgili olmak üzere bir takım şerh, haşiye ve ta´liklerin yazılmış olması da bu durumun sonucudur.
a. Şerhleri
a) İhkâmü´d-delale alâ tahriri´r-Risâle: Ebu Yahya Zekeriyya b. Muhammed Ansârî (öl. 926//1520) tarafından yazılan bu eser Risâle´nin en kıymetli şerhidir.
b) Netâicü´l-efkâri´l-kudsiyyeî Mustafa Arûsî . tarafından An-
c) ed-Delâle fi fevâidi´r-Risâle: Sedîdüddin Ebu Muhammed Ab-dülmuti b. Mahmud Lahmî İskenderî tarafından yazılan bir şerhtir.
d) Seyyid Muhammed Hüseyni´nin: Şerh-i Risâle-i Kuşeyrîye´si basılmıştır (Haydarâbâd, 1341) (74).
 
b. Tercümeleri
I. Farsça tercümeleri:
Risale, Türkçeden önce Farsçaya tercüme edilmişti. Kuşeyri´nin müritlerinden Ebu Ali Hasan b. Ahmed Osmân tarafından yapılan tercümenin bir nüshası Süleymâniye´dedir. (Süleymaniye Ktp., Lala ismail Kit., Nu. 120). Ayasofya Kit., Nu. 2077 de kayıtlı bulunan tercümenin mütercimi malûm değildir. Bediuzzaman Firuzanfer tarafından tetkik edilen Ebu Ali´nin tercümesi neşredilmiştir: Tercüme-i Risâle-i Kuşeyrîye, (Tehran, 1345).
II. Garb dillerine yapılan tercümeler.
Mme Olga de Lebedew Risâle´nin tasavvuf ıstılahları bölümünü tercüme etmiştir. (Roma, 1911). Richard Hartmann ise Risâle´nin Vasiyyet bölümü ile diğer bazı parçalarını tercüme etmiştir (Berlin, 19\4).
 
III. Türkçe Tercümeler:
Risale, Islâm-Türk âleminde büyük bir alâka görmüş, hem metninden, hem de zaman zaman yapılan tercümelerden geniş ölçüde istifade edilmiştir.
 
1. Hoca Sadettin (940-1000/1536-1599) tarafından yapılan tercümede senetler ve ravi isimleri çıkarılmıştır. III. Murat devrinin meşhur tarihçisi ve Şeyhülislâmı tarafından yapılan bu tercüme Arapçasından daha kolay sayılmayacak derecede külfetli bir dille yazılmıştır. (Kitabın sonunda Hoca Sadeddin tercümesinin iki sayfasını bulacaksınız).
 
2. Abdülmecit zamanında Seyyid Muhammed Tevfik tarafından yapılan tercümede Risâle´nin güç yerleri Nafahatü´1-üns ve buna benzer eserlerden alınan notlarla izah edilmeye çalışılmıştır. Sul-
74. Risâle´nin şerhleri için bk. Katib Çelebi, Keşfu´z-znnûn I, 882. Kâtib Çelebi iki şerh daha kaydeder: a) Mevlâ Ali Kari, iki cild, b) Mevla Sa´duddln Muallim.
 
3. Abdü´n-Nâfî´nin-. Müntehabât-ı nâfie-i Risâle-i Kuşeyriye adlı tercümesi adından da anlaşılacağı veçhiyle tam bir tercüme olmayıp Risâle´ye ait bazı bölümlerin tercümesidir. Istılahlar kısmı başa, sûfîlerin hâl tercümeleri kısmı sona alınmak suretiyle Risâle´nin tertibi de değiştirilmiştir. Tercüme basılmıştır´ (İstanbul, 1307/1889).
 
4. Risâle´nin diğer bir tercümesi de Tahsin Yazıcı tarafından yapılmış ve Müh" Eğitim Bakanlığı Tercüme Kurulu´nun 12.6.1965 tarihli ve 40 sayılı karariyle Bakanlıkça Şark-îslâm klâsikleri serisinde birinci cildi yayımlanmıştır (1966). Yukarıda bahsedilen üç tercümenin bugünkü nesil tarafından anlaşılmasına imkân yoktur. Üstelik tam olan ilk iki tercüme neşr dahi edilmemiştir. Millî Eğitim Bakanlığınca neşredilen tercüme üzerinde bu bakımdan durulması gerekmektedir.
 
a) Tercümede tasavvufi ıstılahların değiştirilmeden kullanılması iyi bir şey olmakla beraber, bu terimlerin Türkçeleştirilmemesi umumiyetle başlıklar halinde kullanılmasına inhisar etmiştir, metinde ıstılahlar Türkçeleştirilerek ve neye delâlet ettikleri bilinmiyecek bir şekilde kullanılmıştır. Allah kelimesi Tanrı diye, rahmet, merhamet ve merhum kelimeleri acımak diye tercüme edilerek tasavvufun kelimelere sinmiş olan manevî havası yok edilmiştir. Bu dil anlayışı tercümeyi hem zevksiz, hem de anlaşılmaz hale getirmiştir.
 
b) Çok meşhur olan bir takım isimler bile yanlış yazılmıştır. Misâl: Meşhur bir kabilenin ismi olan Kurayza kelimesi Kariza (s. 277), meşhur bir sahabe ismi olan Ukkâşe b. Mihsan, Akâşe b. Muhsin (s. 305) şeklinde yazılmıştır.
 
c) Tasavvufi ıstılahlara vâkıf olunmadığı için birçok meseleler sadece yanlış değil, aynı zamanda tam zıd mânalarda tercüme edilmeye kalkışılmıştır. Misâl: «Zâhid nefsiyle meşgul olursa hayatı iyi ve güzel olmaz, Arif nefsiyle meşgul olursa hayatı iyi ve hoş olmaz.» (s. 233) cümlesi arif ile zâhid arasında bir fark görmemektedir. Halbuki esas mâna, «zâhid nefsi ile uğraşmazsa, arif nefsi ile uğraşırsa hayatı iyi ve hoş olmaz,» şeklindedir. Ârif^ ile zâhid arasındaki fark bilinmediği için bu hataya düşülmüştür.
 
Hakk´ın zuhur ve tecellileri demek olan «Bevâdih-i Hak» deyimi «Hakk´ın çölleri» diye tercüme edilmiştir (s. 111). Bu hal, tercümenin her tarafında görülmektedir. Ekseriya kelimelerin lügat mânaları maddî ve cismânî varlıklara delâlet eder. Tasavvufî mânalar ise manevî ve ruhîdir. Onun için bu tercümede Risâle´deki manevîlik,
 
d> Tercümede hadisler de yanlış tercüme edilmiştir. «Tanrı yolunda (savaşan kulun) burnunun deliklerinde cehennemin tozu ile dumanı asla toplanmaz» (s. 244) hadisinin doğrusu «Allah yolunda cihad yapan bir adamın burnunda cihad tozu ile cehennemin dumanı ebediyyen birleşmez,» şeklindedir, (s. 200) deki hadis «kalbim örtünsün» değil «örtünmesin diye», şeklinde olmalıdır.
Sehl b. Abdullah dedi ki: «Tevekkül Peygamber (s.a.) in halidir, çalışıp kazanmak ise sünnetidir. Onun hali üzere olan katiyen sünnetini terk etmez.» ibaresi hem yanlış, hem dolaşık olarak: «Sehl b. Abdullah: Tevekkül Peygamberin (salât üzerine olsun — sadece salât değil, salât ve selâm onun üzerine olsun) hali ve kesb de onun sünnetidir. Böyle olunca Peygamberin halinden (yani tevekkülden) kalan onu terkeden kimse, onun sünnetini (yani kesb ve ticareti) terketmemelidir, dedi.» şeklinde tercüme edilmiş ve apaçık olan bir mesele anlaşılmaz hale sokulmuştur (s. 310). 
 
Tevekkülden kalma ve onu terketmenin ne mânaya geldiğini anlamak mümkün değildir. «Beka» fiiline «kaldı» mânası verilince doğru bir mâna çıkarmak esasen mümkün değildir.
«Şibli bana haraç verin dedi» (s. 95). (Doğrusu: Şibli bana hakkınızı helâl edin Azık, (s. 301), (meunet, külfet), «aldatıcı,» (s. 340), (mekârih, sıkıntılar), «besleyici,» (s. 55), (terbiye), «tenbellik,» (s. 61), (kahramanlık), «Kırk ölçek borç çıkarıldı,» (s. 229), (kırk ölçekte bir ölçek borç çıkarıldı). «Tanrıya âsi olduğum vakit bunu eşek ve hizmetçimin kötü huyu gibi sayarım,» (s. 321. (Allah´a âsi olduğumu eşek ve hizmetçimin bana itaatsizlik etmelerinden anlarım), «vera´ı azalmış,» (s. 224), hatalı, «îzin verenin hakkında» (s. 230), hatalı ve anlaşılmaz, «Susma menedildiği vakit,» (s. 237), «Davud Taî ile ilgili menkıbe» (s. 239) hatalı, «Yerin dışında konuşmaz» (s. 244) yanlış, «Ömer b. Abdülaziz´in elbisesi» (s. 285) hatalı, «dirhem hikayesi» (s. 344) yanlış, «sonu.» (s. 23), yanlış, «İlmin ona ve Rab-bına fayda vermez,» (kendisi ve Rabbı hakkında bilgisi yoksa) «Her Müslüman erkeğin,» «her Müslüman kişinin,» (s. 192), «Gençler Seninin yanına gelemiyordu.» (s. 203), (İbadette Seri´ye yetişemiyor-du). «Seri´den duydum,» (s. 203), (Sülemî´den duydum).
 
Tercümenin hemen hemen her sayfasında bir, hatta birkaç hata var: (s. 114, s. 203, s. 238 ve 239) sayfalarda eksiklikler var. Şiirler hatalı tercüme edilmiştir (s. 96, 178, 179).
Hulasa bu tercüme arzu edilen faydayı temin etmez.
 
5. Arslan Yayınları serisinin 45. kitabı olarak yayımlanan Risâlei Kuşeyriyeden 
bahsetmeyi çok arzu etmemize rağmen maalesef buna imkân bulamamaktayız. Bu tercümenin hangi sayfası açılırsa açılsın, en az bir kaç imla ve tercüme hatası ile karşılaşılmaktadır. Kelime ve ıstılahların bâtını, sırrî ve tasavvuf! mânalarına katiyen inilmemiş, tersine müellifin ifadesindeki derinlik, elden geldiği kadar sathileştirilmiştir. Hatta zaman zaman yersiz açıklama ve müdahalelerle Risale´-deki derûnîlik büsbütün silinmiş ve eser zâhirileştirilmiştir.
 
Tercümenin 5. sayfasına gelişi güzel bakıldığında, birinci derecede Önemli olan çok meşhur sûfîlerin isimlerinin yanlış olarak «Sır-ri b. Mugallis» (Doğrusu; Seri b. Mügalles), «Ahmed b. Hıdrevî» (Doğrusu; Ahmed b. Hadreveyh), «Ebû´l-Hevvarî» (Doğrusu; Ebu´l-Havârî) şeklinde yazılmış olduğu görülür.
 
Tasavvuf tarihinin en meşhur isimleri dahi ısrarlı bir şekilde yanlış okunmuş ve hatalı yazılmıştır.
Yanlış ve eksik tercüme edilen hadislerden başka (Msl. Bk. 666) «Benim Şeyh Zeffân» (Doğrusu; ben raks eden bir şeyhim) (s. 680) gibi cümleler pek çoktur. Bu tercümeyi görenler, Bakanlığın tercümesine kusursuz derseler mübalağa etmiş olmazlar.*
 
6.Elinizdeki tercümeye gelince-,
Tercümenin ön kısmına, müellif Kuşeyri´nin hayatı, tasavvuf anlayışı; Risâle´nin mahiyeti, özelliği, üzerindeki çalışmalar ve Kuşeyri´nin diğer eserleriyle ilgili genişçe bir «Giriş» eklenmiştir.
Tasavvufî tâbir ve terimler tercüme edilmeden olduğu gibi kullanılmıştır. Kanaat, sabır, şükür, halvet, hasret, v.s. gibi ıstılahlar isim oldukları zaman aynen alınmış, fiil olarak kullanıldıkları zaman bunların isim şekilleri esas alınarak tercüme ona göre yapılmıştır. Meselâ «halâ» fiili «tenha ve ıssız yere çekildi» diye değil, «halvete veya uzlete çekildi,» diye tercüme edilmiş, böylece hem mânanın daha iyi ifade edileceğine, hem de bu gibi tâbir ve ıstılahların öğretilmesi ve yaşatılması lüzumuna inanılmıştır.
 
Birçok hallerde hadisler gibi sûfî sözleri de o gün için gerekli olduğundan Risâle´de senet ve ravi zinciri ile nakledilmiştir. Bu nevi senetleri tercümede günümüz okuyucuları için hiç bir fayda mülâhaza edilmemiştir. Meselâ, Risâle´de senetle birlikte ilk olarak nak-
• Mütercim Ali Arslan, tercümesiyle ilgili yaptığımız bu tenkitleri hazmedememiş, bizim tercümemizle ilgili bir broşür yayımlamış, bu broşürü tercümesinin 2. baskısının ön kısmına da koymuştur. Biz bu tenkitlere cevap verme ihtiyacını duymuyoruz. Bu konularla ilgilenenler gereken değerlendirmeleri yapacaklardır.
 
«Şemi´tü eş-Şeyh Ebâ Abdurrahman es-Sülemi-rahimelü´llahü-yekûlü, Semi´tü Abdullah b. Musa es-Sülâmî yekûlü, Semi´tü Eba Bekr eş-Şibli yekülü. Şibli der ki: Ma´rûf olan Vâhid (Allah) hudûd (sınırlar) ve harfler (sesler)den evveldir».
Şibli´nin bu sözü Risâle´de yukarıda zikredilen senetle nakledilir. Bu senet şöyle tercüme edilebilir:
Şeyh Ebu Abdurrahman Sülemi´den (Allah´ın rahmeti onun üzerine olsun) duydum, diyordu ki: Abdullah b. Musa Sülemi´den duydum, diyordu ki: Ebu Bekir Şiblî´nin şöyle dediğini işitmiştim: «Maruf olan Allah huduttan da evveldir, hurûftan da».
 
Son cümlenin anlaşılması için senedin hiç bir rolü yoktur. Semi´tü: işittim, kâle( dedi, Yekûlü diyordu, ahberenâ ve haddesenâ: bize haber verdi, yahkî; hikâye ediyor, an: den, gibi birkaç kelimenin mânasını bilen bu senetleri rahatlıkla tercüme edebilir. Onun için bu senetleri tercümeye koymadık, esasen daha evvel Farsça ve Türk-çeye yapılan tercümelerden de bu senetler çıkarılmıştır.
Anlaşılması zor bazı kelime, cümle ve meseleler parantez içinde izah edilmiş, bu izahlar ekseriya ya Ansârî´nin Risale şerhi´nden veya Arûsi´nin bu şerhe yazdığı haşiyeden alınmıştır. Böylece müb-hem ve muğlâk hususlar açıklığa kavuşturulmuştur.
 
Hal tercümelerinden bahsedilen sûfilerin önce meşhur ve kısa isimleri yazılmış yanlarına vefat tarihleri konulmuş, sonra esas isimleri olduğu gibi alınmıştır. Metinde geçen hadislerin kaynakları gösterilmiştir. Risâle´nin belli başlı konularının, öbür ana kaynaklarla irtibatı gösterilmiştir. Tevbe, zühd, sabır... v.s. gibi´konuları öbür temel kaynaklarla karşılaştırmak isteyenlere kolaylık sağlanmıştır.
 
Tercümenin açık-seçik ve anlaşılır olmasına önem verilmiştir. Buna rağmen mevzuun ağır oluşundan gelen bir mübhemiyet varsa bunun tabii görülmesi icabeder. Fakat bu gibi yerler azdır, tercümenin büyük bir kısmı herkes tarafından kolaylıkla anlaşılacak bir mahiyettedir.
Tercümeye esas aldığımız Risâle´nin metninde (Mısır, 1957) eserin adi: er-Risâletü´1-Kuşeyrîyye fi ilmit-tasavvuf şeklinde geçmektedir. Ansâri´nin şerhinde de Risale ismi bu biçimde tamamlanmaktadır. Risâle´den sonra zikredilen kelimelerin bir açıklama mahiyetinde olduğunda şüphe yoktur. Eserin esas ismi sadece Risale´ dir. Fakat tercümede bahis konusu açıklamalı ismi esas alarak: «Tasavvuf ilmine dair Kuşeyrî Risalesi» demeyi daha uygun bulduk.
 
Kuşeyrî Risale´den başka çoğu tasavvuf, tefsir ve hadise ait olmak üzere birçok eserin de müellifidir. Henüz gerektiği gibi tetkik edilmemiş olan bu eserlerin sadece birkaç tanesi şimdiye kadar basılabilmiştir:
1. Letâifu´l-işarât. Kuşeyrî´nin 434/1042 yılında Risâle´den önce tasavvufî neşveye göre kaleme aldığı bu eser, büyük ebat altı cilt halinde (takriben ikibin sayfa) basılmıştır (Kahire 1970). Eserin neşrinde Mısır ve Taşkent´te bulunan yazma nüshaları esas alınmıştır.
Naşir Letâif in tasavvufî tefsirler içindeki yerini şöyle belirtir:
«Kur´an´ın tasavvufi tefsirleri azdır. 1908 de basılan Sehl b. Abdullah Tüsterî´nin (ÖL 283/896) Tefsiru Kur´ani´l-azim isimli eseri ikiyüz sayfayı geçmez, az sayıdaki âyetleri tefsir eder. Sülemî (Öl. 412/1021) nin Hakâiku´t-tefsir isimli eseri telif edildiği zaman büyük rahatsızlıklara ve ağır suçlamalara yol açmış, adıgeçen tefsirde bidat ve. hurafelerin bulunduğu, Şiî ve Batınî te´villerin alındığı, uydurma hadislere dayanıldığı öne sürülmüştü. Vahidi, ´Bu tefsirdeki fikirler küfürdür´, demiş, 
 
İbn Salah bu fikri kabul etmiş, Zehebi bu tefsirdeki görüşlerin Batınî te´viller olduğunu açıklamış, îbn Teymiye Sülemî´yi yalancılıkla suçlamış, Suyuti ise Tabakâtul-müfessirin´de ´Sülemi´nin tefsirini sırf güzel olmayan tefsirlere misâl olsun diye zikrettim´, demiştir. Aslında Kâşâni´nin olduğu halde İbn Arabi´ye nisbet edilen tefsir ise vahdet-i vücuda dayandırılmıştır. Ruzbihan Bakli (ÖL 806/1209) nin Garâisu´l-Kur´an isimli tefsiri ile Necmüddin Dâye (Öl. 654/1256) nin et-Te´vilâtu´n-Necmiye isimli tefsirleri ise Kuşeyrî´den sonra yazılmıştır.
 
«Kuşeyrî´nin bu tefsiri çok az bir kısmı hariç Kur´an´ın tamamının âyet âyet yapılmış, ´tam ilk tasavvufî tefsiridir. Kuşeyri Sülemi´-den faydalandığı halde onun gibi ağır tenkit ve suçlamalara sebep olacak bir yol takip etmekten kaçınmıştır. Sülemi´yi şiddetle itham edenler Kuşeyri´yi takdir etmişlerdir. Bunun sebebi Kuşeyri´nin tasavvufla şeriatı, bâtınla zahiri çok büyük bir maharetle uzlaştırmış olmasıdır. Kuşeyri mutasavvıfları razı etmek için ne kadar dikkatli olmuşsa zahir ulemasını memnun etmek için de o derece ihtiyatlı davranmıştır. Sünnîliği hırsla muhafaza ettiği kadar, sûfîliğini de şevkle korumaya gayret etmiştir. Letâif okunurken büyük küçüklü
gibi kelimelerin geçtiği âyetler tefsir edilirken bu durum bütün açıklığıyla ortaya çıkar» (75).
 
Hz. Peygamber´le sahabe arasındaki durum, şeyhle müritleri arasındaki münasebete benzetilerek ilgi çekici açıklamaların yapılması, Kuşeyrî´nin dehasını göstermesi bakımından dikkate değer. Ayrıca güneş, ay, yağmur ve dağ gibi tabiattaki hadise ve varlıklarla riyazet, mücâhede, vuslat ve.keşf gibi tasavvufî konular arasında bir irtibat kurulmaya çalışılması da pek hoş gözükmektedir.
Kuşeyrî «Risale müellifi» diye anılmaktan daha çok «Letâif müellifi» olarak tanınmaya daha fazla lâyıktır. Zira Risâle´de ekseriya nakle dayandığı halde, Letâif´te doğrudan doğruya kendi şahsiyetini ortaya koymuştur. Kuşeyrî´nin hayatında yaptığı en hayırlı iş bu tefsiri yazmış olmasıdır.
Kuşeyrî Letâifte Kur´an´ın mukaddes metnine dikkatle riayet etmiş, mukaddes metindeki ifadelere, delâletler dışında kalan mânalar vermemiştir. Kuşeyrî´nin bir âyetin tasavvufî ve işarî mânâsıdır, diye takdim ettiği her fikri fazla düşünmeden herkes kabul edebilir. Âyetlerin lafzına, dinin umumi esaslarına ve ilmî düşünceye aykırı düşen bir yoruma bu tefsirde rastlanmaz.
Bu güne kadar yazılan tasavvufî tefsirlerin en güzeli olan Letaif´in çok farklı nüshaları bulunmaktadır (76). Mısır 1970 baskısı, yukardaki yazma nüshalardan en az beş altı kat fazla gözükmektedir. Bu nüshalar ekseriya surelerin mahdut âyetlerinin tefsirini ihtiva ederler. Bu nüshalardaki tefsirin muhtevası da Mısır 1970 baskısından farklıdır. Küçük hacimli Letâifler, esas nüshanın muhtasarı gibi düşünülebilir. Fakat bunların kim tarafından ihtisar edildiği bilinmemektedir. Bizzat müellif Kuşeyrî tarafından ihtisar edilmiş olması, veya daha sonra başkaları tarafından kısaltılmış olması da mümkün gözükmektedir. Mısır baskısında bu husus açıklığa kavuşturulmuş değildir. Biz Letâif in Bursa yazmasından bazı misâller vermekle yetineceğiz:
 
75. Dr. İbrahim Besyûnî, Kuşeyrî´nin. şiir ve edebiyat yönünü doktora tezi olarak incelemiş, Letam´i de neşretmiştir (Kahire, 1970)
76. Meselâ bk. Bursa Ulu Cami, Nu. 1544 (237 varak); Süleymaniye Ktp, Hekimoğlu Kit, Nu. 942/2; I. Sultan Ahmed Kit, Nu. 61; Yeni Cami Kit, Nu. 101; Şehid Ali Paşa Kit, Nu. 294; Carullah Kit, Nu. 119.
 
Salih kullarımıza nimet vermiş ve ona ilm-i ledün öğretmiştik» (Kehf, 18/65).
Kuşeyrî´nin tefsiri: «Burada geçen kul, Bizden başkasına kulluk yapmaktan âzad olmuş hür kimsedir. Biz onu hayırlı ve faziletli kimselerin arasından seçmiştik, demektir. ´Ona nezdimizden rahmet verdik1; Biz o kulu vasıtasız olarak sıfatlarımızın nurlarından gelen feyz nurunu kabule kabiliyetli ve istidatlı kıldık. ´Ona ledün ilmi öğrettik´; İlm-i ledün Allah´ın zat ve sıfatlarıyla ilgili bir marifet olup, 
Allah Taâlâ´nın talimi olmadan hiçbir kimse tarafından bilinemez.
«Bunu bilesiniz: Bir ilim ki Allah Taâlâ onu kullarına öğretir ve kul için bu ilmi Allah´tan başkasından da (tecrübe, riayet ve istidlal gibi vasıtalarla) öğrenmek mümkün olur, o ilim ilm-i ledün türünden değildir. Zira o tür ilmi Allah´tan başkasının yanında da öğrenmek mümkündür. ...İlm-i ledün, Allah Taâlâ´nın yüce makamı (ledünnü) ile ilgili olup onun zatı ve sıfatları hakkındaki marifettir. (vr. 141).
Âyet: «Şüphesiz ki müminler felah bulmuşlardır. Onlar namazda huşu halinde bulunurlar. Yine onlar boş şey (lağv)lerden yüz çevirirler. Onlar zekâtı da verirler. Yine onlar cinsiyet organlarını muhafaza ederler, namuslarını korurlar. (Cinsiyet organlarını) sadece eşlerine ve cariyelerine karşı korumama hali bunun dışındadır. Çünkü onlar bu hususta kınanmazlar. Bunun ötesini isteyenler, haddine tecavüz edenlerdir. Yine o kimseler emanete ve ahde riayet ederler...» (Müminûn, 23/1-8).
 
Kuşeyrî´nîn tefsiri: «´Müminler felah buldular. Burada şu hususa işaret vardır: Hakiki felah, mutlak ve mücerred bir imanla hasıl olmaz. Hakiki iman bu âyetlerde geçen şartların hepsini kendisinde toplayan bir imandır. Felah; zafer, fevz ve beka mânasına gelir. Mâna şöyledir: Nefislerini Allah yolunda feda ederek kendilerini zafere ulaştırdılar. Allah´a vasıl olarak fevz buldular ve O´nda fâni olduktan sonra O´nunla baki oldular».
•Onlar namazda huşu içinde bulunurlar.- îman sahipleri namaz kılarken hem zahiren hem de bâtınen huşu içinde bulunurlar. Zahiri huşu: Başın huşuu eğik ve bükük olması, gözün huşuu yere ve önüne bakması, başka şeye iltifat etmemesi, kulağın huşuu, Kur´an´ı tezellül ve kalp huzuru ile dinlemesi, ellerin huşuu (efendisinin huzurunda elpençe duran) bir köle gibi saygılı bir şekilde sağ elin sol el üzerine konulması, sırtın huşuu, rüku esnasında dümdüz bir vaziyette olması, tenasül organlarının huşuu, şehevî arzuların hatır ve aşırılıklarının terk edilmesi,
 
«Batıni huşu: Nefsin huşuu, havâtır ve hevâcis (denilen nefsani vesvese ve desiseler) den uzaklaşarak sükun halinde bulunması, kalbin huşuu, zikre sıkı bir şekilde sarılması ve huzur hâlini devam ettirmesi, sırrın huşuu, yaratıklar âlemini mülahaza etmeyi terkederek murakebe hâlinde bulunması, ruhun huşuu, muhabbet deryasında istiğrak hâlinde bulunması ve celal-cemâl sıfatlarının tecellisi karşısında eriyip gitmesidir.
 
«Onlar lağıvdan yüz çevirirler: Bir fiil ki Allah için değil, bir söz ki Allah için değil, bir göz ki Allah´tan başkasını görür, bir şey ki insanın Allah ile meşgul olmasına mani olur ona lağv denir.
«Onlar zekatlarını verirler: Hakk Taâlâ burada şuna işaret etmiştir: Zekat, dünya (ve madde) pisliği ve benzeri şeylerden, kötü ve çirkin olan sıfatlardan nefsi temizlemek için farz kılınmıştır. ´Onları arındırmak ve temizlemek için mallarından sadaka (ve zekat) al´ (Tevbe, 9/103) âyeti de bunu gösterir. Nefsin tezkiyesinde başarılı olmanın vasıtası zekattır. ´Nefsini tezkiye eden felah buldu, kirleten hüsranda kaldı´ (Şems, 91/9,10), âyetleri de bunu gösterir. Zekat, sevgisi kalpte var olmaya devam eden bir malı, mücerred olarak başkasına vermekten ibaret değildir. Zekatın dünya (ve madde) sevgisini gönülden çıkarıp atmak gibi bir maksadı vardır. Zira her nevi hatanın başı dünya sevgisi (mal tutkusu ve maddî hırs) dir. Bu maksada ulaşmak için zekat vermekten başka bir yol yoktur. O halde zekat, dünya tutkusundan ve bilumum kötü sıfatlardan nefsi ve kalbi sonuna kadar temizlemektir.
 
«Âyette ´üzere´ Çala) edatının kullanılması, ´eşlerinize ve cariyelerinize mahkum olarak değil, mâlik ve sahip olarak cinsiyet organlarını kendilerine karşı muhafaza etmezlerse, bu hususta kınanmazlar´, mânasını ifade eder.
«Nikah (ve cinsî münasebet) nesil için ve sünnete tabi olmak maksadıyla vaktinde olursa kınanma konusu olmaz. ´Bunun ötesini isteyenler haddine tecavüz edenlerdir´: Yani hakkı ihmal ederek mükemmel bir haz için cima edenler olursa, sâdık olan insanların durdukları sırrı tecavüz etmiş, vuslata erenlerin yolunu muhafaza etmemiş olurlar.
 
«O kimseler emanetlere ve ahde riayet ederler´: İnsanın varlığı bir bütün olarak emanettir. Bu ise vasıtasız olarak gelen ve makbul olan ilahî bir feyizdir. Allah Taâlâ ´Elest bezmi´nde, ´Benden başkasına ibadet etmeyeceksiniz´ (İsra, 17/23; Yasin, 36/60), diye ahid almıştır.
zira Hakk Taâlâ´dan başkasına (put-ve insanlara) ibadet edenler, hevâ ve heveslerine uyarak bunlara ibadet etmişler (ve kul olmuşlar) dır.»
 
2. el-Mirac: Kuşeyrî´nin bu eseri Dr. Hasan Abdulkadir tarafından Mısır´da neşredilmiştir. Keşfu´z-zunûn Kuşeyri´nin bu eserinden bahsetmektedir (II, 1460).
3. Şikâyetü Ehîi´s-sünne bi-hikâyeti ma nâlehüm ehlü´l-mihne: Kuşeyrî bu eserinde bir Eşari olarak kendi itikadı mezhebini savunmaktadır. Eser Sübkî´nin Tabakâtu´ş-Şafiiyye (II, 275) isimli eserinde nakledilmiş, Tabakât´ın neşredilmesiyle bu eser de neşredilmiştir (Beyrut, ts.).
4. el-Vasiyye: Sübki bu eseri, Kuşeyrî´nin oğiu tefsir âlimi Ebu Nasr´dan bahsederken nakletmiştir (bk. Tabakât, IV, 252). Eser Kuşeyrî´nin oğluna yaptığı kısa bir tavsiyeden ibarettir.
**
 