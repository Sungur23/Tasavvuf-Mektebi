Zikri emreden birçok ayet ve hadis vardır. Biz bunların bir kısmını naklettik. Zikrin faydaları, sevabı ve fazileti konusunda bu kadar ayet ve hadisin gelmesi onun mü'min için bir hayat sebebi olduğunu gösterir. Zikirle kalplerini ihya eden Allah dostları, zikrin nimetlerini ve faydalarını bizzat gördükleri için onu bütün insanlara ısrarla tavsiye etmişlerdir. Şimdi ayet ve hadislerde zikir hakkında verilen müjdeleri özetlemeye çalışalım;

Zikir kulu yüce rabbi ile beraber eder. Kul yüce rabbini zikrettiği sürece Allah ta kulunu zikreder. "Siz beni zikredin ki bende sizi zikredeyim " ayeti bunu ifade eder.
Bu yüzden arifler, bir insanın Allah'ı zikretmesinin bundan başka faydası olmasa bile bu müjde zikrin şeref ve faziletini anlatmaya yeterdir, demişlerdir. Kuran ve sünnet kurtuluş kapısı olarak zikri göstermişlerdir. Kalbin bitmeyen huzuru zikre bağlanmıştır. Zikir, bütün hayır kapılarının anahtarı olmuştur.

Zikirsiz Allah dostluğu mümkün değildir. Bütün ibadet çeşitleri bir tür zikirdir. Ancak asıl zikir kalbin derinliklerine inen, kalbi fetheden ve nefsi terbiye eden zikirdir.Bu zikrin sonucu kalbin yüce Allah'ı tanıması, ona bağlanması ve ondan başkasını aramamasıdır. Arifler bu hali gerçek hürriyet olarak tarif etmişler, bütün şerefi onda görmüşler ve bir ömür boyu onu ele geçirmek için çalışmışlardır.
   Zikir vuslat yoludur. Zikir kulu yüce rabbine yaklaştırır. Zikir insanın marifetini ve muhabbetini arttırır, manevi derecesini yükseltir. ihlasla yapılan zikir kul ile rabbi arasındaki bütün perdeleri kaldırır, engelleri aştırır. Resulullah (s.a.v)'ın belirttiği gibi zikrin bu özelliği hiçbir amelde yoktur.
  Zikir kalbin cilasıdır, onu manevi kirlerden temizler, içindeki gafleti yok eder. Kalp zikrin nurları ile aydınlanır ve parlar. Bu nur insanın bütün vücuduna yayılır, her organ ondan bir pay alır,nurlanır, vücut Allah sevgisiyle tatlanır.

  Zikir nurları içinde kaybolan kimsenin yüzü güzel, sözü tatlı olur. Bakışı feyz akıtır, gülüşü huzur verir. Her hali hayrı, yansıtır. Bu kimse yeryüzünde Allah'u tealanın canlı şahididir. Kendisine bakanı Allah'ı zikrettirir, hayrı sevdirir.

   Zikir manevi zevk kapılarını açar. Zikir sayesinde kul Allah'u teala ile özel sohbet ve muhabbet eder. Allah'u Teala zikredenin en yakın dostu ve sohbet arkadaşı olur, kalbini şekillendirir, onu doyumsuz ve benzersiz zevklere ulaştırır. Büyük ariflerden İbrahim bin Ethem(r.a) bu zevki şöyle tarif eder ;

"Yüce rabbin kendisini seven ve çokça zikreden dostlarının kalbine öyle bir zevk koymuştur ki, eğer dünya sultanları bunun ne kadar tatlı olduğunu bilselerdi onu ele geçirmek için bütün ordularıyla ariflerin kalbine hücum ederlerdi. Ancak Allah dostları onu gizlerler, sultanlarda ondan habersizdirler."

  Zikir kalbi şenlendirir, kalpten gamı, kederi, stresi giderir. Alemlerin rabbi ile huzur bulmuş kalpten boş sıkıntılar ve yersiz korkular çeker gider. Kalbi zikir ile şenlenmiş bir kul hiçbir zaman yanlızlık korkusu yaşamaz, rızık endişesine düşmez, zindana atılsa saraydaki gibi rahat hisseder.
Zikir kalpteki imanı kuvvetlendirir, kalbe manevi hayat ve neşe verir, kalpten şek ve şüpheyi giderir, böylece insan inandığı şeyleri tereddütsüz kabul eder, Allah'a teslimiyeti tam olur, yakini artar ihlası elde eder. O zaman ibadetler tatlı ve kolay olur. Kul taklitten kurtulur. Balık için su ne ise kalp için zikirde odur. Zikirsiz kalp ölür. Kalbi ölü bir insandan hayırlı ve tatlı işler çıkmaz.

Zikir şeytanın vesvese, hile ve hakimiyetinden kalbi kurtarır. Allah'u Teala şeytanı "hannas" sıfatıyla tanıtmştır. Hannas, sinsi,korkak, boş bulunca dalan, karşı durunca kaçan demektir. Şeytan kalbi boş bulunca dalar, kalp zikre geçince hemen kaçar. Zikir devam etiği sürece şeytan kalbe yol bulamaz. Kalbe girmek ister fakat zikrin nuru onu yakar. Böylece insan en büyük düşmanından urtulmuş olur.
Şeytanı yakan zikir ihlasla ve edep üzere yapılan ve gafletten uzak olan zikirdir. İçinde Allah rızası ve edep bulunmayan zikir, kalpten şeytanı değil ilahi rahmeti uzaklaştırır. Şeytanı, kalbimizden,işimizden , evimizden, ailemizde, çocuklarımızdan, soframızdan uzaklaştırmak istiyorsak bunun tek yolu ihlasla zikirdir.

Zikir kötülüklere karşı en sağlam bir kaledir, insanı haramlardan kurtarır. Zikirle meşgul olan bir kalp ve dil, gıybet, yalan, laf taşıma, fitne yayma gibi hara ve boş işlere vakit bulamaz . Bir çeşit ibadet, hizmet ve zikir ile meşgul olmayan kimsenin boş işlerden korunması mümkün değildir.
Kalbe gelen günah arzularını zikirle söndürme ve hayra yönlendirme imkanı vardır. Zikir ile desteklenen kalp iyiyi kötüyü farkeder.

Allah dostları iman ve namazdan sonra en fazla zikrin üzerinde durmuşlardır. Çünkü onlar zikirle elde edilecek nimetleri bizzat tatmışlar, onun kalp hastalıklarına kesin ilaç olduğunu görmüşler ve zikri herkese tavsiye etmişlerdir.

Kısacası Allah'u Tealayı zikir, kalbin hayatıdır, tadıdır, ilacıdır, gıdasıdır, cilasıdır. Zikirsiz kalp zayıflar, hastalanır, kararır, kapanır, katılaşır, sonunda ölür. Bu halden Allah'a sıgınırız...
