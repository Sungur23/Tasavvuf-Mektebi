Yemen'de yetişen evliyânın büyüklerinden. Doğum târihi belli değildir. Yemen'in Sahban beldesinde doğdu. Künyesiebü't-Tukâ'dır. Hayâtı hakkında fazla bir bilgi yoktur. Zamânın âlimlerinden ilim öğrenerek yetişti. Talebe yetiştirmek ve insanlara doğru yolu anlatmak için icâzet (diploma) aldı. Ömrünü bu minval üzere geçiren Dahmel bin Abdullah, 1203 (H.600) senesinden sonra vefât etti.

Sultan Tuğtekin, Yemenlilerin topraklarının bir kısmını zorla almak istedi. Arâzi sâhipleri topraklarının ellerinden gitmesinden dolayı çok üzüldüler. Durumlarını arz etmek üzere Dahmel bin Abdullah'ın yanına geldiler. Şeyh Dahmel, yanında bâzı sâlih kimselerle berâber bir mescitte ibâdetle meşguldü. Durum arz edilince mescidden çıkıp; "Yâ Rabbî! Müslümanları zâlim sultanın elinden kurtar." diye yalvardı. Bir süre sonra da; "Dileğimiz yerine geldi. Sultan, harb meydanında vuruşma için er istemeğe çıktığı sırada etraftan gelen oklarla öldü." dedi. Orada bulunanlar daha sonra Sultanın, Şeyh Dahmel'in dediği gibi öldüğünü öğrendiler.

Arşân denilen yerin idârecisinin yanına, bir müslümanın işi hususunda yardımcı olmak için gitmişti. Fakat o idâreci onun isteğini kabûl etmedi. Bunun üzerine onda ve halkta gördüğü kibir ve mal çokluğu sebebiyle gururlanmalarına üzülerek, onların yanlarından ayrıldı. Şehirden çıkınca, o tarafa doğru dönüp; "Helâk ol ey Arşân beldesi! " dedi. Çok geçmeden şehrin hâli değişti. Eski rahatlık ve bolluğu kayboldu.

1) Câmiu Kerâmât-il-Evliyâ; c.2, s.8
2) Tabakât-ı Havâs; s.51