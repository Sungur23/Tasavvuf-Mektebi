Anadolu velîlerinin meşhurlarından. Kastamonu'nun Safranbolu kazâsının Oğulveren köyünde doğdu. Ömeroğlu sülâlesine mensup Hacı Mehmed Efendinin oğludur. 1839 (H.1255) senesinde doğduğu tahmin edilmektedir. 1921 (H.1338) senesinde İstanbul'da vefât etti. Kabri, Süleymâniye Câmii avlusundadır.

İlk tahsîline Müftî Mehmed Hilmiefendiden ders alarak başladı. Sonraistanbul'a gidip değişik hocalardan okuyup icâzet aldı. Bâyezîd Medresesi Müderrislerinden ve dersiâmlarından Ahıskalıibrâhim Efendiden de ders aldı. Bu hocasının huzûrunda medreselerde okutulan belli kitapları okuyup tamamladı. 1876 senesinde açılan ruûs imtihânını kazanarak otuz beş yaşlarında Bâyezîd Medresesi dersiâmları arasına katıldı. 1892 senesinden îtibâren talebelere icâzet vermeye başladı. 1879'daİbtidâ-i Hâriç İstanbul Müderrisliğine, sonra da Mûsıla-i sahn Müderrisliğine yükseltildi. 1897'de dördüncü rütbeden mecîdî veOsmanlı nişanları verildi. 1897-1909 seneleri arasında huzur dersleri muhataplığı 1910'da da muharrirlik vazîfesi yaptı. Zâhirî ilimlerde bu şekilde yetişip yükseldikten sonra tasavvufta da yetişip kemâle erdi.

Tasavvufta hocası, Ahmed Ziyâeddîn Gümüşhânevî hazretleridir. Hocasının ikinci halîfesi olup, onun vefâtından sonra 1911 senesinden îtibâren Gümüşhâneli Dergâhı şeyhliği ona verildi ve vefâtına kadar bu vazîfeyi yürüttü. Çok âlim ve sâlih insan yetiştirmiştir. İlk İstanbul Müftülüğü vazîfesi de ona verilmiştir.

1) Râmûz-ül-Ehâdîs Mukaddimesi
2) Gümüşhânevî Ahmedziyâeddîn, Hayâtı, Eserleri, Tarîkatı; s.146