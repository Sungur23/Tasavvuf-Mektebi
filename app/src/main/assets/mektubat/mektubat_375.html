<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>375. MEKTUP</b></center></p>
<p></font><font face="Verdana" size="3.5">MEVZUU: İnsan tab&#39;an medenidir; medeni olmak üzere yaratılmıştır. Kendi cinsi ile iyi geçinmeye muhtaçtır. İnsanın iyiliği dahi bu ihtiyaçtan belli olur.</p>
<p>Bu münasebetle bazı hususların beyanı..</p>
<p>NOT: İmam-ı Rabbanî Hz. bu mektubu, Hanlar Hanına yazmıştır.</p>
<p>***</p>
<p>Allah&#39;a hamd olsun. Selâm, onun seçmiş olduğu kullarına...</p>
<p>Sübhan olan yüce Allah&#39;tan sûri ve manevi terakkilerinizi dilerim. Zira sizin hayrınız ve Salahınız, bütün Müslümanların gönül birliğini tazammun eder ve onların refahını sağlar. Size yapılan dua dahi, bütün Müslümanlara yapılan duadır.</p>
<p>Allahu Teala, şahsınıza lâyık olmayan şeylerden yana size selâmet versin. Seyyid&#39;l-mürselin hürmetine. Resulullah Efendimize ve diğer peygamberlere ve onların hepsinin âline salâtlann en faziletlisi, selâmların ekmeli olsun.</p>
<p>***</p>
<p>Nakşibendiye-i Aliyye büyüklerine karşı ihlâs, müritlik ve muhabbet bağlarınızı bilmekteyim. Hem de pek tamam ve pek mükemmel bir şekildedir. Allah onların sırlarının kudsiyetini artırsın. Buna binaen başınızı ağrıtmaya sebep olmaktayız.</p>
<p>***</p>
<p>Ey mükerrem mahdum,</p>
<p>Bu Silsile-i Aliyye mensuptan, bu diyarda garip düşmüşlerdir.</p>
<p>Bu diyar ehlinin; sünnet-i seniyyeyi tutan bu Tarikat-ı Aliyye büyükleri ile oları münasebetine gelince; bid&#39;atın şüyuu dolayısı ile pek azdır.</p>
<p>Üstte anlatılan manadan olarak; kısa görüşünden dolayı, bu silsile ehlinden bazıları bu Tarikat-ı Aliyye&#39;de bid&#39;atlar icad etmiştir. Bu bid&#39;atlara alâka sebebi ile insanların kalplerini kendi tarafına çekmek istemiştir. O bid&#39;atları icad ederken de, kendi kanaatına göre bu yaptığını bu Tarikat-ı Aliyye&#39;nin tekmili sanmıştır. Hasa ki böyle bir şey ola. Elbette bu cemaatın maksadı, bu Tarikat-ı Aliyye&#39;yi tahrib edip hiçe çıkarmaktır. Hâlbuki bu Tarikat-ı Aliyye büyüklerinin muamelesini hiç de idrak edememişlerdir. Allahu Teala onlara doğru yolu göstersin.</p>
<p>Bu silsile-i aliyye ehlinin varlığı bu diyarda pek değerli olduğundan; bu silsile-i aliyye&#39;nin müridlerine ve onları sevenlere düşer ki, o büyüklere ve bu Tarikat-ı Aliyye taliplerine yardım edip muavenette bulunalar.</p>
<p>İnsan tab&#39;an medenidir. Medeni olmak üzere yaratılmıştır. Kendi cinsi ile iyi geçinmeye muhtaçtır. Bu manada gelen bir ayet-i kerime meali:</p>
<p>"Ey Nebi! Sana Allah ve mü&#39;minlerden ittiba edenler yeter." (8/64) (İmam-ı Rabbanî Hz.leri bu ayet-i kerimeyi anlatılan manada almıştır. Ancak, pek çok müfessirler, şu manadan almaktadırlar:</p>
<p>"Ey Nebi, Allah sana ve mü&#39;minlerden sana ittiba edenlere yeter.")</p>
<p>***</p>
<p>Hayrü&#39;l-beşer Resulullah (sav) Efendimizin ki, önemli işlerinde müminlerin dahli vardır; diğerlerine de düşer?</p>
<p>Bu zamanda zenginlerin pek çoğu, işlerin yolunda gitmesini, hacetin yerine gelmesini ihtiyaçsızlıkta sanırlar. Ama durum böyle değildir. Zira ihtiyaç, zatidir. Hem de bütün mümkinat için... O kadar ki, insanın iyiliği bu ihtiyaçtadır. Kulluğun züllü dahi, bu cihetten gelmektedir. Faraza, insandan ihtiyaç gitse, kendisi için bi- istiğna hâsıl olsa; onda isyandan inaddan, tuğyandan başka bir şey olmaz. Bu manada gelen bir ayet-i kerime şöyledir:</p>
<p>"İnsan elbet azan zenginliği görünce.."(96/6-7)</p>
<p>***</p>
<p>Bu babda netice söz şudur ki:</p>
<p>Dervişler, ağyar ile taalluktan halâs bulduklarından; sebeplere ihtiyaç, onların sebepleri yaratana havale eder. Her yana şamil bol nimeti, o yüce Zat&#39;ın nimet sofrasında görürler. İtikad ederler ki, hakikatta veren ve alan o yüce Allah&#39;tır.</p>
<p>Arada sebepler bir kısım hikmetlere ve yararlara göre varid olmuştur; güzellik ve çirkinlik dahi onlara bağlanır. Bu büyükler dahi, şükrü ve şikâyeti o sebeplere dönük olarak yaparlar. Haseneyi ve seyyieyi de ondan bilirler. Eğer onlar, sebeplere itibar etmemiş olsalar, büyük bir muameleyi iptal etmiş olurlar.</p>
<p>Bir ayet-i kerime meali:</p>
<p>"Rabbimiz, sen bunu batıl olarak yaratmadın... Subhansın."(3/191)</p>
<p>***</p>
<p>Pek aziz kardeşim Seyyid Mir Muhammed Nu&#39;man&#39;ın varlığı orada bir ganimettir. Onun duası ve teveccühü dahi kibrit-i ahmerdir. Zannederim ki, onun teveccüh bereketleri ve bu teveccühün feyizleri devletinizi ayakta durdurtmaktadır. Onu, huzurda ve gıyabda sizin imdadınızda ve muavenetinizde bulmaktayım.</p>
<p>Adı geçen, bundan bir sene evvel, Fakir&#39;e sizin iyiliklerinizi yazdı. Yazdığı mektuba dahi sizin dervişlere olan muhabbetinizi ve ihlâsınızı dahi derc etti.</p>
<p>Yine onda izhar ettiğine göre bu velayet idaresini bir başkasına bırakmış; zira bu vakit, teveccüh ve imdad zamanıdır.</p>
<p>Bu Fakir için dahi, o mektubun mütalaası esnasında Fakir&#39;e bu babda teveccüh hâsıl oldu. O vakitte sizi kadri yüce buldum.</p>
<p>Zahir olan şu ki: O saatte bir şahıs, o cihete teveccüh ediyordu.</p>
<p>O mektubun cevabında şu tabiri kullandım:</p>
<p>—Hanlar Hanı, nazarda kadri yüce olarak zahir olmaktadır.</p>
<p>Emir Sübhan Allah katındadır.</p>

</body></html>