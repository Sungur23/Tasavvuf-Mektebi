<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Bookman Old Style" size="4.0" color="red"><center><b>37.MEKTUP</b></center></p>
<p></font><font face="Bookman Old Style" size="3.5">Bu mektûp, Muhammed Çetrîye yazılmıştır.</p>
<p></font><font face="Bookman Old Style" size="3.5"> </p>
<p></font><font face="Bookman Old Style" size="3.5">Sünnete uymak lâzım olduğunu bildirmekte ve tasavvufu medh etmektedir: İhsân etmiş olduğunuz, latîf mektûbunuzu okumakla şereflendik. Büyüklerimize olan îmânınızı ve sevginizi yazıyorsunuz. Bunu okuyunca, cenâb-ı Hakka hamd eyledim. Allahu Teâlâ, bu yolun büyüklerinin bereketi, faydası ile, size sonsuz yükselmeler nasîb eylesin! Bunların yolu, her şeyden kıymetlidir. Sünnet-i seniyyeye uymaktır “alâ sâhibihessalâtü vesselâm”. Bu fakîre, bu yol sâyesinde, çok zamândan beri ilimleri, ma’rifetleri, hâlleri, makâmları, nisan yağmuru gibi yağdırdılar. Allahu Teâlâ&#39;nın ihsânı ile yapacaklarını, tam yapdılar. Şimdi, bütün arzûm, Peygamberimizin “sallallahu aleyhi ve sellem” unutulmuş sünnetlerinden birini meydâna çıkarmaktır. Tasavvufun hâlleri ve mevâcîdi [kendinden geçmek], heyecân ve zevk, isteyenlerin olsun! Yapılacak, en mühim iş, bâtını büyüklerin sevgisi ile yaşatıp, zâhiri sünnetlere uymakla süslemektir. Fârisî mısra’ tercemesi: İş budur, bundan başkası hiçtir! Beş vakit namâzı, vakitleri girer girmez kılmalıdır. Yalnız yatsı namâzını kış aylarında, gecenin, ilk üçte birine kadar geciktirmek müstehaptır. Bu işte, bu fakîrin irâdesi elinde değildir. Namâzları, vakti girince kıl kadar geciktirmek istemiyorum. İnsanlık îcâbı, âciz kalındığı zamânlar, tabî’î müstesnâdır.</p>

</body></html>