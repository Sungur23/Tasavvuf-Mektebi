<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>285.MEKTUP</b></center></p>
<p></font><font face="Verdana" size="3.5">Bu mektûp, mîr seyyid Muhibbullah-i Mankpûrî&#39;ye yazılmıştır. </p>

<p>Semâ’, raks ve vecd üzerinde bilgi vermekte, rûhtan açıklama yapmaktadır:Bismillâhirrahmânirrahîm. Allahu Teâlâ&#39;ya hamd olsun! Onun seçtiği kullarına selâm olsun! Allahu Teâlâ, sana her şeyin doğrusunu düşünen ve doğrusunu bulan akıl versin ve her şeyin doğrusunu bildirsin! Vecd ve semâ’, hâlleri değişen, her zamânda başka türlü olan, bir zamân şu’ûrlu, bir zamân şu’ûrsuz olan kimseler için faydalıdır. Bunlara (Erbâb-ı kulûb) denir. Bunlara Allahu Teâlâ&#39;nın sıfatları tecellî eder. Her sıfatın tecellîsinde başka bir hâl alırlar. Sonsuz olan sıfatların ve isimlerin tecellîleri, te’sîrleri altında hâlden hâle dönerler. Hâlleri değişir, dilekleri hep değişir. Bunlar devâmlı bir hâlde kalamaz. Zamânları değişmeden olamaz. Bir zamân (Kabz) ya’nî sıkıntı, başka zamân (Bast) sevinç içindedirler. Bunlara (İbn-ül-vakt) de denir. Hâllerin te’sîri altında mağlûpturlar. Bir zamân yükselirler. Başka zamân, aşağı derecelere düşerler.Tecelliyât-i zâtiyyeye kavuşanlar kalp makâmından yukarı çıkmışlar, kalbin sâhibine varmışlardır. Hâllere köle olmaktan kurtulmuşlar, hâlleri verene ulaşmışlardır. Bunların vecd ve semâ’a ihtiyâçları yoktur. Çünki, zamânları değişmez. Hâlleri devâmlıdır. Dahâ doğrusu vakitleri ve hâlleri yoktur. Bunlara (Ebül-vakt) ve (Erbâb-üt-temkîn) denir. Bunlar kavuşmuşlardır. Hiç geri dönmezler. Bir şey kaybetmezler. Bir şey kaybetmeyen, bir şey bulmaz. Evet, sona kavuşanlar arasında, vakitleri devâmlı olduğu hâlde, semâ’dan fâydalananlar da vardır. Bunları biraz aşağıda açıklayacağız. İnşâallahu Teâlâ.Suâl: Resûlullah “sallallahu aleyhi ve sellem”, (Allahu Teâlâ ile öyle vaktim olur ki, o ânda hiçbir melek ve hiçbir Peygamber bana yaklaşamaz) buyurdu. Bu hadîs-i şerîf vaktin devâmlı olmadığını göstermiyor mu?Cevâp: Bu hadîs doğru ise, âlimlerin çoğu, burada bildirilen vaktin devâmlı olduğunu anlamışlardır. Şöyle de deriz ki, devâmlı olan vakitde ara sıra husûsî hâller de olur. Bu hadîs-i şerîf, bu hâlleri bildirmektedir.Suâl: Tegannî dinlemek, bu hâllerin bulunduğu zamân belki faydalı olur. Böyle olunca, nihâyete kavuşanlar da, bu hâlleri elde etmek için semâ’a muhtâç olur.Cevâp: Bu hâller, namâz kılarken hâsıl olmaktadır. Namâzın dışında da hâsıl olursa, namâzın te’sîri iledir. Hadîs-i şerîfte, (Gözümün nûru namâzdadır) buyuruldu. Bu hadîs-i şerîf, belki çok seyrek olan bu hâlleri göstermektedir. Başka bir hadîs-i şerîfte, (Kulun Rabbine en yakın olduğu zamân, namâzdaki zamânıdır) buyuruldu. Alak sûresi ondokuzuncu son âyetinde meâlen, (Secde et, Rabbine yaklaş!) buyuruldu. Allahu Teâlâ&#39;ya yakınlık çok olduğu zamân, başkalarının bulunması, araya karışmaları da o kadar azalır. Bu hadîs-i şerîf ve bu âyet-i kerîme gösteriyor ki, o vakit, namâzda olan vakitdir. Vaktin devâmlı ve kavuşmanın aralıksız olduğu, tasavvuf büyüklerinin söz birliğinden de anlaşılmaktadır. Zünnûn-ı Mısrî buyuruyor ki, (Geri dönen, yalnız yoldan dönmüştür. Kavuşan, geri dönmez).(Yâd-i dâşt), devâmlı huzûr demektir. Her ân Allahu Teâlâ&#39;nın huzûrunda olmaktır. Bu ni’met, bu yolun büyükleri olan, Hâcegân “kaddesallahu teâlâ ervâhahüm ve esrârehüm” hazretlerinin yolunda çalışanların eline geçmektedir. Vaktin devâmlı olduğunu inkâr etmek, sona varamamayı gösterir. Büyüklerden birkaçı, meselâ ibni Atâ ve benzerleri “rahmetullahi teâlâ aleyhim ecma’în”, (Allahu Teâlâ&#39;ya kavuştuktan sonra, beşeriyyet hâllerine dönülebilir) demiştir. Bu sözden, vaktin devâmsızlığı anlaşılır. Fakat, sözlerine dikkat edilirse, (Dönülebilir) diyorlar. (Dönenler vardır) demiyorlar. Çünki, insanlık sıfatlarına dönen hiç olmamıştır. Böyle olduğunu erbâbı iyi bilir. Buradan anlaşıldı ki, tasavvuf büyükleri, vâsıl olanın geriye dönmeyeceğini sözbirliği ile bildirmiştir. Bu sözbirliğinden ayrılan birkaç kişi, dönmek câizdir demiştir.Sona varanlardan birçokları yüksek derecelerden bir dereceye kavuştuktan ve (Cemâl-i ilâhî)yi müşâhede hâsıl olduktan sonra, kendilerine soğukluk ve gevşeklik hâsıl oluyor. Böylece kavuşturucu mertebelere yükselmeleri duruyor. Bunların dahâ kavuşturacak konakları aşması lâzımdı. Yaklaştıran derecelerin hepsini geçmemişlerdi. Bu soğuklukla berâber, yükselmek, yaklaşmak arzûsundadırlar. İşte bu vakit semâ’ bunlara fayda verir. Harâretlerini, enerjilerini arttırır. Semâ’ yardımı ile yaklaştırıcı mertebelere yükselir. Sükûnet bulduktan sonra, bu mertebelerden geri dönerler. Fakat inerken, o makâmlardaki hâllerini kaybetmezler. Bu vecd, bu buluş, kaybetdikten sonra olan buluş değildir. Çünki vuslatı, huzûru hiç kaybetmezler. Her ân kavuşmuş oldukları hâlde, kavuşturucu konaklara yükselmeleri içindir. Sona gelenlerden vâsıl olanların semâ’ları, vecdleri de böyledir. Fenâ ve Bekâya kavuşanlara cezbe verirler. Lâkin soğuklukları, gevşeklikleri olduğu için, yüksek konaklara çıkabilmek için, yalnız cezbe iş göremez. Semâ’ da lâzım olur.Tasavvuf büyüklerinden birçokları da “kaddesallahu teâlâ esrârehüm”, velâyet derecesine kavuştuktan sonra, nefisleri kulluk makâmına iner. Rûhları, kendi makâmlarında Cenâb-ı Hakka karşıdır. Kulluk makâmında bulunan nefs-i mutmainneden her zamân rûha yardım gelir. Rûh bu yardımı ile matlûba âşina olur. Bu büyükler, ibâdetle râhat ederler. Kulluk vazîfelerini görmekle sükûnet bulurlar. Yükselmek arzûları azdır. İslâmiyete uymak nûru ile parlamışlardır. Kalp gözleri, sünnete uymak sürmesi ile kuvvet bulmuştur. Bunun için, keskin görüşlüdürler. Uzaktan öyle şeyler görürler ki, yakında olanlar onları göremez. Yükselmeleri az ise de, nûrları çoktur. Aslın nûrları ile aydınlanmışlardır. Bu makâmlarında iken şânları, kıymetleri büyüktür. Semâ’a, vecde ihtiyâçları yoktur. Semâ’ yerine ibâdetlerden istifâde ederler. Asıldan aldıkları nûrlar, yüksek makâmlara çıkmış gibi fayda verir. Semâ’ ve vecde düşkün olan taklîtçiler, bunların yüksek şânlarını bilmedikleri için kendilerini âşık, bunları zâhid sanırlar. Aşk ve muhabbet yalnız raksta, vecdde bulunur derler.Sona kavuşanlardan birçokları da vardır ki, (Seyr-i ilallah) yolculuğundan ve (Bekâ-billah) makâmına kavuştuktan sonra, bunlara kuvvetli cezbe ihsân ederler. Kanca takıp çeker gibi sürüklerler. Orada soğukluk bulaşmaz. Gevşeklik gelmez. Yükselmek için, şaşılacak şeylere ihtiyâçları yoktur. Bunların dar olan halvetlerine semâ’ ve nağme yanaşamaz. Vecd ve tevâcüd ile ilişikleri yoktur. Yetişebilecek en son mertebeye çekilir, ulaştırılırlar. O Server&#39;e “sallallahu aleyhi ve sellem” uymak sâyesinde, O Server&#39;e “sallallahu aleyhi ve sellem” mahsûs olan makâmdan pay alırlar. Böyle kavuşmak ancak (Efrâd) denilen seçilmişlere nasîb olur. (Kutub)lar da, bu makâmdan pay alır. Ancak Allahu Teâlâ&#39;nın ihsânı ile, sonun sonuna kavuşan bir seçilmişi, bu âleme geri çevirirlerse ve yaratılışta uygun olanları yetiştirmek vazîfesi buna verilirse, nefsini kulluk makâmına indirirler. Rûhu, nefisden ayrı olarak, Allahu Teâlâ&#39;ya doğru olur. İşte bu, ferdiyyet kemâllerine sâhiptir. Kutubların yetiştirme yetkisine mâliktir. Burada, Kutb dediğimiz, (Kutb-i irşâd)dır. (Kutb-i evtâd) değildir. Zıl makâmlarının bilgileri ve asıl makâmlarının ma’rifetleri kendisine verilmiştir. Dahâ doğrusu, onun makâmında, ne zıl vardır, ne de asıl vardır. Zıldan, asıldan ileri geçmiştir. Böyle bir kâmil ve mükemmil çok ender yetişir. Asırlardan, uzun yıllardan sonra, bir dâne bulunursa, yine büyük ni’metdir. Her şey onunla nûrlanır. Onun bir bakışı, kalp hastalıklarını giderir. Bir teveccühü, beğenilmeyen kötü huyları silip süpürür. Urûc makâmlarının hepsinden dahâ yukarıya çıkmış kulluk makâmına inmiştir. İbâdet etmekte râhat bulmuştur. Velâyet makâmlarının en üstünü olan (Abdiyyet) makâmında yerleşen seçilmişleri de vardır. (Mahbûbiyyet mansabı)na kâbiliyyet de buna verilir. Bu ise, Velâyet mertebesinin bütün kemâllerini taşımakta ve da’vet derecesi makâmlarının hepsini içine almaktadır. (Velâyet-i hâssa)dan ve (Nübüvvet makâmı)ndan pay almaktadır. Onun şânını şu mısra’ kısaca bildirmektedir. Fârisî mısra’ tercemesi:Bütün güzellerde bulunan, yalnız sende vardır!Başlangıçta olanlara, vecd ve semâ’ zararlıdır. Yükselmesine engel olur. Şartlarına uygun olsalar da zararlıdırlar. Semâ’ın şartları, bu mektûbun sonunda, inşâallah bildirilecektir. Bunun vecdi bozuktur. Hâl kaplaması suçtur. Hareketleri tabî’îdir. İsteklerine, nefsinin şehvetleri karışmıştır. Başlangıçta olan, mübtedî denilenler, (Erbâb-i kulûb) olmayanlardır. Erbâb-i kulûb olanlar yoldakilerdir. Mübtedî ile müntehî arasında bulunanlardır. Müntehî demek, sona varmış, (Fânî-fillah) ve (Bâkî-billah) olmuş demektir. Bunun da dereceleri vardır. Kavuşmanın da mertebeleri vardır. Her derece, her mertebe, birbirinin üstündedir. Bu mertebeler sonsuzdur. Kavuşmakla bitmez, tükenmez. Semâ’, yoldakilere ve müntehîlerin birkaçına faydalıdır. Bunu, yukarıda bildirmiştik. Şunu da bildirelim ki, Erbâb-i kulûb, semâ’sız olamaz demek istemiyoruz. Cezbolunmayanlar, [çekilmekle şereflenmeyenler], sıkı riyâzetler, ağır mücâhedeler yardımı ile ilerleyebilirler. Semâ’ ve vecd, yalnız bunlara yardımcı olur. Erbâb-i kulûb, meczûblardan ise, cezbe yardımı ile ilerlerler. Semâ’ bunlara lâzım değildir. Şunu da söyleyelim ki, cezbedilmeyen Erbâb-ı kulûb için, semâ’ her zamân faydalı olmaz. Bundan yardım görebilmek için şartlar vardır. Bu şartlar gözetilmezse zararlı olur.Semâ’ın şartlarından biri, kendini yüksek bilmemektir. Tamâm olduğunu sanırsa ilerleyemez. Evet, semâ’ bunu da biraz ilerletirse de sükûn bulduktan sonra, o makâmdan geri iner. Semâ’ın bundan başka şartları, tasavvuf büyüklerinin kitaplarında, (Avârif-ül-me’ârif) ve benzerlerinde yazılıdır. Zamânımız tarîkatçılarının çoğunda, bu şartlar yoktur. Şimdi yapılmakta olan semâ’ ve raksların ve toplantıların zararlı olduğu açıktır. Bunların ilerletmeleri nerede? Hiç ilerletmezler. Yardım etmekten çok uzaktırlar. Fayda yerine zarar verirler.TENBÎH 1: Semâ’ ve raks, müntehîlerden birkaçına da lâzımdır dedik. Çünki yükselecek çok mertebeleri bulunduğu için, yolda sayılırlar. Erişilebilecek mertebelere yükselmedikçe müntehî olmaz, sona varmış sayılmazlar. Seyr-i ilallah sonuna vardıkları için, bunlara müntehî denilmiştir. Bu seyrin sonu, sâlikin mazhar olduğu isme kadardır. Fakat, bu seyirden sonra, bu isimde ve isme bağlı şeylerde de seyir vardır. Bu isimdeki ve kavuşanların bildikleri şeylerdeki seyirden sonra, ismin sâhibine varıp, burada Fenâ ve Bekâ hâsıl edince, tâm müntehî olur. Seyr-i ilallahın doğrusu da budur. İsme kadar olan seyre de, (Seyr-i ilallah) denilmiş, o mertebede olan Fenâya ve Bekâya da, (Velâyet) adı verilmiştir. (Seyr-i fillah) sonsuzdur denilmesi, Bekâdaki seyr içindir. Bütün konakları geçtikten sonradır. Bu seyrin sonsuz olması demek, o isimde seyir olunursa ve bu isimdeki şü’ûnların her biri ile ayrı ayrı ahlâklanırsa, sonuna varılmaz demektir. Çünki, her isimde sonsuz şü’ûnlar bulunmaktadır. Eğer yükselirken, onu bu isimden geçirirlerse, bir adımda geçebilir ve sonun sonuna varabilir. Eğer orada yok olursa, çok şerefli olur. Yok eğer insanları yetiştirmek için, geri indirirlerse, çok büyük üstünlük olur. Bu isme kavuşmanın kolay bir şey olacağını sanmamalıdır. Bu ni’mete kavuşabilmek için, cân fedâ etmek lâzımdır. Acabâ kimi bu büyük ni’mete kavuşturmakla şereflendirirler?Tenzîh ve takdîs sanılan mertebe çok olur ki, teşbîh ve tenkîstir. Hattâ çok mertebeler vardır ki, tenzîh sanılırlar. Hâlbuki, rûh makâmından da aşağıdırlar. Arşın üstündeki tenzîh gibi görünen de, teşbîh dâiresinin içinde olabilir. Münezzeh olarak görünen şey, rûh âleminden olabilir. Çünki Arş, maddeli, cihetli, ölçülü şeylerin sonudur. Rûh âlemi, cihetli, ölçülü âlemin dışındadır. Çünki rûh, [madde değildir] mekânsızdır. Bir yere sığmaz. Rûhun, Arşın dışında olduğunu söylemek, seni şaşırtmasın. Rûhu kendinden uzak sanma! Aranız çok açık zan etme! Öyle değildir. Rûh mekânsız olmakla berâber, onun için her yer birdir. Arşın dışında demekle, başka şey anlatılmaktadır. Oraya varamayana anlatılamaz.Tasavvuf büyüklerinden birçoğu, rûh makâmına varınca, onu Arşın üstünde buluyorlar. Rûhun tenzîhini, Allahu Teâlâ&#39;nın tenzîhi sanıyorlar. Rûh makâmının bilgilerini, ma’rifetlerini, ince, gizli şeyler zan ediyorlar. Allahu Teâlâ&#39;nın Arş üstünde istivâsını anladık diyorlar. Hâlbuki onların gördükleri nûr, rûhun nûrudur. Bu fakîr “kaddesallahu teâlâ sirrehül’azîz”de, bu makâm hâsıl olunca, şaşırıp kalmıştım. Bereket versin, Allahu Teâlâ&#39;nın yardımı imdâdıma yetişerek, bu tehlikeden kurtarılmıştım. O nûrun, rûhun nûru olduğunu, Allahu Teâlâ&#39;nın nûru olmadığını anlamıştım. Bize bu doğru yolu gösteren Allahu Teâlâ&#39;ya hamd olsun! Allahu Teâlâ, bize doğru yolu göstermeseydi biz onu bulamazdık. Rûh, mekânsız olduğu için, anlaşılamayacak bir mahlûk olduğu için, insanı şaşırtmaktadır. Doğruyu açığa çıkaran Allahu Teâlâ&#39;dır. Doğru yolu gösteren ancak Odur.Bunlardan birkaçı, Arşın üstündeki rûhun nûru ile nûrlanarak geri dönerler ve onunla Bekâ hâsıl ederler. Kendilerini, teşbîh ile tenzîhi birlikte taşıyor sanırlar. Bu nûru kendilerinden ayrı bulurlarsa, cem’den sonra fark, ya’nî birleştikten sonra ayrılmak makâmına kavuştuklarını sanırlar. Tasavvufçuların böyle yanılmaları çok olmuştur. İnsanı böyle yanılmaktan ve korkulu yerlerden koruyan ancak Allahu Teâlâdır.Rûh, bu madde âlemine göre, her ne kadar maddesiz ve anlaşılamayacak ise de, hiç anlaşılamayana göre anlaşılır olmaktadır. Sanki bu madde âlemi ile, hiç maddesiz olan mukaddes varlık arasında bir geçit gibidir. Bunun için, her ikisine de yakınlığı vardır. Her iki bakımdan da incelenebilir. Hiçbir şeye hiç benzemeyen varlık ise böyle değildir. Maddeli varlıkların, aklın, anlayışın, Ona hiçbir bağlılığı yoktur. Bundan dolayı sâlik, rûhun bütün makâmlarını geçmedikçe, o isme varamaz. Görülüyor ki, önce göklerin her tabakasını ve Arşı geçmek lâzımdır. Madde âleminden büsbütün çıkmalıdır. Bundan sonra mekânsız, maddesiz olan (Âlem-i ervâh) mertebeleri de aşılmalıdır. Bundan sonra bu isme varılabilir. Fârisî beyt tercemesi:Efendi, yükseldim, kavuştum sanıyor,Kendini beğenmiş, yerinde sayıyor.Allahu Teâlâ, mahlûklara benzemekten çok uzaktır. O ötelerin ötesi, dahâ ötesidir. Bu (Âlem-i halk) denilen madde, ölçü âleminin ötesi (Âlem-i emir)dir. Âlem-i emrin ötesi, isimlerin ve şü’ûnların zıllarının ve asıllarının topluca ve ayrı ayrı mertebeleridir. Bu zıl ve asıl ve mahlûklar ve ilâhî ve toplu ve ayrı ayrı bütün mertebelerin ötesinde hakîkî matlûbu aramalıdır. Böyle aramak ni’metini acabâ kime ihsân ederler? Hangi tâli’liyi bu sa’âdetle şereflendirirler? Bu Allahu Teâlâ&#39;nın öyle bir ihsânıdır ki, dilediğine verir. Allahu Teâlâ, büyük ihsân sâhibidir. Çok yüksekleri istemelidir. Yolda ele geçenlerle oyalanmamalıdır. Bunların ötesini aramalıdır. Arabî beyt tercemesi:Sevgiliye kavuşmak, ele geçer mi acabâ?Yüksek dağlar ve korkunç tehlikeler var arada!TENBÎH 2: Sonsuz kavuşmak ve devâmlı vakit, ancak mutlak Fenâdan sonra, Bekâ-billah ile şereflenen kimseye nasîb olur. Bunun (İlm-i husûlî)si, (İlm-i huzûrî)ye dönmüştür. Bu sözümüzü dahâ açıklayalım: Bir kimsenin, kendi dışında bulunan bir şeyi bilmesi için, o şeyin görüntüsünün zihinde hâsıl olması lâzımdır. Görüntü hâsıl olmaksızın bilmeğe, (İlm-i huzûrî) denir. İnsan kendisini, ilm-i huzûrî ile bilir. Çünki kendisi, kendi zihninde vardır. (İlm-i husûlî)de, bilinen şeyin görüntüsü zihinde bulundukça, o şey bilinir. Zihindeki sûret yok olunca, o şey unutulur. Bundan dolayı, ilm-i husûlî devâmlı olamaz. İlm-i huzûrî böyle değildir. Bilinen şey, hiç unutulmaz. İnsan kendisini, ilm-i huzûrî ile bilmektedir. Kendisi zihinde hep var olduğundan, insan kendini hiç unutmaz. Bekâ-billah, ilm-i huzûrî ile olur. Hiç unutulmaz. Bunu yanlış anlamamalıdır. Bekâ-billah, kendini Hak bulmaktır sanmamalıdır. Tasavvufçulardan birkaçı burada yanıldı. (Hakk-el-yakîn)in böyle olduğunu sandı. Öyle değildir. Tâm Fenâdan sonra hâsıl olan Bekâ-billahın böyle bilgileri yoktur. Onların söyledikleri hakk-el-yakîn, cezbede hâsıl olan Bekâ-billah ile uygundur. Bizim bildirdiğimiz Bekâ ise başkadır. Fârisî mısra’ tercemesi:Bu şarâbı tatmadıkça, tadını anlayamazsın!Görülüyor ki, Bekâ-billah devâmlıdır. Burada unutmak hiç olmaz. Bekâ-billah hâsıl olmadıkça devâm olamaz. Çoklarına ve hele Ebû Bekr-i Sıddîk&#39;tan gelen yolda olanlara, bu makâma yetişmeden önce, devâmlı görünür ise de doğrusu, bizim bildiğimizdir. İşin içyüzü, bize bildirilen gibidir. Her şeyin doğrusunu ancak Allahu Teâlâ bilir. Herkesin dönüşü Onadır. Geçmişte ve gelecekte her hamd, âlemlerin rabbi olan Allahu Teâlâ içindir. Onun Resûlüne devâmlı ve sonsuz duâlar ve selâmlar olsun!</p>

</body></html>