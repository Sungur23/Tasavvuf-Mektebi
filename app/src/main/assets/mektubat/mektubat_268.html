<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>268.MEKTUP</b></center></p>
<p></font><font face="Verdana" size="3.5">Bu mektûp, Hân-ı Hânân&#39;a yazılmıştır.  </p>
<p>Peygamberlere vâris olan âlimlerin kimler olduğu ve gizli bilgilerin neler olduğu bildirilmektedir: Allahu Teâlâ&#39;ya hamd olsun! Onun seçtiği kullarına selâm olsun! Buradaki fakîrlerin hâli hamd etmeğe lâyıktır. Sizin de selâmette, âfiyette ve doğru yolda olmanıza duâ ederim. Konumuz, ilimde vâris olmak olduğundan, vaktin izin verdiği kadar, birkaç kelime dahâ yazıyorum. Hadîs-i şerîfte, (Âlimler, Peygamberlerin vârisleridir) buyuruldu. Peygamberlerin “aleyhimüssalavâtü vetteslîmât” bıraktığı ilim iki türlüdür: 1. Ahkâm bilgileri, </p>
<p>2. Esrâr bilgileri.Bir âlimin vâris olması için, bu ilimlerin ikisinden de pay alması lâzımdır. Yalnız birisinden pay alan kimse vâris olamaz. Çünki vâris, bırakılan malın her birinden pay alır. Bir kısmından alıp, başka parçalardan almaması olamaz. Belli bir kısımdan payı olana vâris denilmez. Buna alacaklı denir. Alacaklı olan, yalnız hakkı olan maldan alır. Peygamberimiz “sallallahu aleyhi ve sellem” başka bir hadîste, (Ümmetimin âlimleri, İsrâîl oğullarının Peygamberleri gibidir) buyurdu. Burada bildirilen âlimler de, vâris olan âlimlerdir. Alacaklı gibi olanlar değildir. Alacaklı olanlar, kalan malın yalnız bir kısmından alırlar. Çünki vâris çok yakın olduğu için ve şâhidi olduğu için malı bırakan kimse gibidir. Alacaklı olan ise, böyle değildir. İşte vâris olmayan, âlim olamaz. Buna belki belli bir şeyin âlimidir denilebilir. Meselâ, fıkıh âlimidir denir. (Âlim), vâris olana denir ki, her iki ilimden de nasîbi vardır. İlm-i esrâr deyince, çok kimse, tevhîd-i vücûdî, [her şeyde, bir olan varlığı görmek, bir olanda her şeyi görmek gibi] bilgileri sanır. (İhâta, sereyân, kurb, ma’iyyet gibi, hâl sâhibi sâliklerin anladıkları şeyleri bilmektir) der. Hâşâ! Böyle değildir. Bu bilgiler, esrâr bilgileri değildir. Bunlar, Peygamberlik makâmına yakışacak bilgiler değildir. Çünki bu bilgiler, tarîkat sarhoşluğu, hâllerin kapladığı zamân hâsıl olur. Bunlar, ayık, şu’ûrlu olanların bilgileri değildirler. Peygamberlerin bilgileri ise, hem ahkâm bilgileri, hem esrâr bilgileri, hepsi ayık, şu’ûrlu bilgilerdir. Hiçbirine, dalgınlık bilgileri hiç karışık değildir. Dalgınlık bilgileri, velâyet derecelerine uygundurlar. Çünki Velîler, sekir, dalgın hâlde olurlar. Bu bilgiler, olsa olsa, velâyetin esrârı olurlar. Nübüvvetin esrârı değildirler. Her ne kadar Peygamberlerin de velâyetleri varsa da, velâyete bağlı olan şeyler, bu büyüklerde küçük kalmakta, Peygamberliğe bağlı şeyler yanında yok gibi olmaktadır. Fârisî beyt tercemesi: Güneş doğar, aydınlanır memleket,Sabâh yıldızı görünemez elbet. Kitâplarımda, mektûplarımda açıkladım. Yine bildiriyorum ki, Peygamberlik derecelerinin üstünlüğü büyük bir deniz gibidir. Evliyâlık dereceleri, bu denizin yanında bir damla gibi kalır. Fakat, ne yapayım ki, Peygamberliğin derecelerine yetişemeyen çok kimse, (Velâyet nübüvvetten dahâ yüksektir) dedi. Birçoğu da, bu sözü çevirerek, (Peygamberlerin velâyeti, kendi nübüvvetinden dahâ üstündür) dedi. Bunların hepsi de, Peygamberliğin ne olduğunu anlayamamışlardır. Anlamadan konuşmuşlardır. Sekir, sahv, ya’nî uyanıklıktan üstün görenleri de böyledir. Sahvın ne olduğunu bilmiş olsalardı, sahvın yanında sekri dillerine bile almazlardı. Fârisî mısra’ tercemesi: Toprak nerede, temiz âlem nerede? Bunlar yüksek insanların sahvını, câhillerin sahvları gibi sanmış olacaklar ki, sekri sahvdan üstün tutmuşlar. Keşke, câhillerin sekrini de, yükseklerin sekri gibi bilselerdi de, öyle söylemeselerdi. Çünki aklı olan herkes bilir ki, sahv, sekirden, ya’nî ayıklık sarhoşluktan elbette iyidir. Câhillerin sahvları da böyledir. Büyüklerin sahvları da böyledir. Evliyâlığı Peygamberlikten ve sekri sahvdan üstün tutmak, kâfirliği, Müslümânlıktan üstün tutmağa ve bilgisizliği ilmden dahâ üstün tutmağa benzer. Çünki küfür ve cehl, evliyâlığa benzer. İslâm ve ma’rifet ise, Peygamberlikte olur. Hallâc-ı Mansûr “kaddesallahu teâlâ sirrehül’azîz” diyor ki, Arabî beyt tercemesi:Allahın dînine inanmıyorum, küfür lâzımdır,Müslümânlar beğenmeseler de, bence böyledir! Muhammed “sallallahu aleyhi ve sellem” küfürden sakınmış, Allahu Teâlâ&#39;ya sığınmıştır. İsrâ sûresinin seksendördüncü âyetinde meâlen, (Onlara de ki, herkes, yaradılışında bulunanı yapar!) buyuruldu. İslâmiyyette, islâm küfürden iyi olduğu gibi, hakîkatte de, islâmın küfürden iyi olduğunu bilmek lâzımdır. Çünki islâmiyyet, hakîkatin sûretidir. Suâl: Evliyâlığın (Cem’) denilen derecelerinde, küfür, cehil ve sekir bulunduğu gibi, dahâ üstündeki (Fark) denilen derecelerinde, islâm, sahv ve ma’rifet vardır. Böyle olunca, küfür, sekir ve cehil, velâyet derecelerinde bulunur demek nasıl olur? Cevâp: Fark derecelerinde bulunan sahv ve benzerleri, cem’ derecelerindeki koyu sekre göre olan sahvdır. Oradaki sahv, sekir ile karışıktır. Oradaki islâm da, küfür ile karışıktır. Ma’rifet de, cehil ile bulanmıştır. Eğer yazılabilseydi, fark derecelerindeki hâlleri, ma’rifetleri uzun uzadıya bildirir, o mertebede sekir ve benzerlerinin karışmış olduklarını açıklardım. Zekî olanlar, böyle olduğunu, düşünerek de anlayabilirler. Şaşılır, doğrusu çok şaşılır! Şu kadar bilmek lâzımdır ki, Peygamberler “aleyhimüssalavâtü vetteslîmât” bütün o büyüklüklerini ve üstünlüklerini, Peygamberlik yolunda buldular. Velâyet yolunda değil! Evliyâlık, Peygamberliğin hizmetçisinden başka bir şey değildir. Evliyâlık, Peygamberlikten üstün olsaydı, meleklerin yüksek olanlarında Evliyâlık, başka velâyetlerden üstün olduğu için, Peygamberlerden “aleyhimüssalavâtü vetteslîmât” dahâ yüksek olurlardı. Evliyâlığı Peygamberlikten dahâ üstün bilenlerden birçoğu, meleklerin yükseklerindeki velâyetin, Peygamberlerdeki velâyetten dahâ üstün olduğunu görerek, (Meleklerin yüksekleri, Peygamberlerden dahâ üstündür) dediler. Böylece Ehl-i sünnet âlimlerinin “rahmetullahi aleyhim ecma’în” çoğunlukla bildirdikleri yoldan ayrıldılar. Bu yanlışlıkları, hep Peygamberliği anlayamamaktandır. Peygamberlik zamânı uzaklaştığı için, şimdi herkes Peygamberlik derecelerini, Evliyâlık derecelerinden aşağı sanıyorlar. Bunun için, bunun üzerinde sözü uzattım. İşin içyüzünü biraz aydınlatmış oldum. Yâ Rabbî! Günâhlarımızı affeyle. Ayaklarımızı doğru yolda bulundur! Kâfirlere karşı savaşırken bize yardımcı ol! Âmîn. Kıymetli kardeşim meyân şeyh Dâvud, yanınıza geliyordu. Bu yazılara sebep oldu. Vesselâm.</p>

</body></html>