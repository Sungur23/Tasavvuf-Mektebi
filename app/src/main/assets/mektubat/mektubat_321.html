<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>321. MEKTUP</b></center></p>
<p></font><font face="Verdana" size="3.5">MEVZUU: Ahass-ı havas, avam, mütevassıt zümrelerin imanları arasındaki fark.</p>
<p>NOT: İmam-ı Rabbanî Hz. bu mektubu, Hanlar Hanı&#39;na yazmıştır.</p>
<p>***</p>
<p>Allah&#39;a hamd olsun. Selâm seçmiş olduğu kullarına.</p>
<p>Bir mısra:</p>
<p>En güzeli yazıların, sözüdür dostların.</p>
<p>Allahu Taala, bir ayet-i kerimede şöyle buyurdu:</p>
<p>"Kullarım sana benden sorarlarsa, ben yakınım."(2/186)</p>
<p>Bir başka ayet-i kerimede ise şöyle buyurdu:</p>
<p>"...Herhangi bir üçten bir fısıltı vaki olmaya dursun, muhakkak ki o, (Allah) bunların dördüncüsüdür. Bir beşten vukua gelmeye dursun, ille o, (Allah) bunların altıncısıdır. Bundan daha az, daha çok vaki olmaya dursun, ille o, (Allah) bunların dördüncüsüdür. Bir beşten vukua gelmeye dursun, ille o, (Allah) bunların altıncısıdır. Bundan daha az, daha çok vaki olmaya dursun, ille o, (Allah) nerede olsalar, bunların yanındadır."(58/7)</p>
<p>Sübhan Hakkın yakınlığı ve beraberliği, zatı gibi keyfiyetten ve misalden münezzehtir. Zira lâkevfi olana, keyif için yol yoktur.</p>
<p>Yakınlık ve beraberlik manasında aklımız ve fehmimizle anlaşılan, keşfimize ve müşahedemize giren her ne olursa olsun; Yüce Allah o manadan münezzeh ve müberradır. Bilhassa, o mücessimenin mezhep basamağı olan manadan yana</p>
<p>Biz iman ediyoruz ki Allahu Teala bize yakındır ve o bizimdir. Ama, bu yakınlığın ve beraberliğin manasını anlayamayız. Yani: Bunların nasıl olduğunu idrak edemeyiz.</p>
<p>Bu dünya hayatında, kâmil zatların nasibi, Yüce Allah&#39;ın zatına ve sıfatına gayb olarak iman etmektir.</p>
<p>Bir şiir:</p>
<p>Bilgin, masivayı hüccet tutanlar boş;</p>
<p>Mevcud odur, ondan gayrı rabb yok hoş...</p>
<p>***.</p>
<p>Havas zümrenin de hasına nasib olan gaybe iman, avamın gaybe imanı gibi değildir. Zira, avamın gaybe olan imanı, ancak duymakla ve delillerle olmaktadır. Havasın da hası zatların gaybe imanı ise... gaybın da gay-bını mütalaa ile olmaktadır. Hem de, cemal ve celâl zılâli perdelerinde; zuhurat ve tecelliyat perdelerinin de ötesinde:</p>
<p>Mutavassıt olanlara gelince... bunlar şuhudi imanla mesrur olmaktadırlar Zilâli de asıl sanırlar. Tecelliyatı dahi, tecelli edenin aynı görürler. Bunlar katında, gaybe iman, düşmanların nasibidir.</p>
<p>Bir ayet-i kerime meali:</p>
<p>" Her zümre, kendilerinde bulunanla övünür."(30/32)</p>
<p>***</p>
<p>Başınızı ağrıtacak bir husus şudur ki:</p>
<p>Mevlâna Abdülgafur, Mevlâna Hacı Muhammed hususiyetleri olan arkadaşlardandır. Onlara yapılan her türlü ihsan, bu Fakir&#39;i minnettar edecektir.</p>
<p>Bir mısra:</p>
<p>Ne zorluğu işte, keremlilerle olunca...</p>
<p>Vesselam...</p>

</body></html>