<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>295.MEKTUP</b></center></p>
<p></font><font face="Verdana" size="3.5">Bu mektûp, hâcı Yûsuf-i Keşmîrî&#39;ye yazılmıştır. </p>

<p>(Nazar ber Kadem) ve (Sefer der Vatan) ve (Halvet der Encümen) bu yolun temel bilgilerinden olduğu bildirilmektedir: Bizim yolumuzun “kaddesallahu teâlâ esrâre erbâbihâ” temel bilgilerinden birisi, (Nazar ber Kadem)dir. (Nazar ber Kadem) demek, bu yolda yükselirken, adımdan dahâ ileriye bakmamak ve adım atmadan önce yükselmemek demek değildir. Çünki, büyüklerimiz böyle yapmamıştır. Adımdan ileriye bakmak ve adımını, baktığı yere atmak demektir. Çünki, yüksek mertebelere çıkmak, önce bakmakla, bundan sonra adımını atmakla olur. Bakılan yere basınca, dahâ yukarıya bakılır. Sonra adım da oraya atılır. Bundan sonra, dahâ yükseğe bakılır. Böylece ilerlenir. Eğer, adım atılamayacak yere bakmamalıdır denilirse, bu da doğru olmaz. Çünki adım atılacak yer bittikten sonra, dahâ yükseğe bakılmazsa, yüksek mertebelerden çoğuna varılamaz. Demek istiyoruz ki, ayak basılacak yerlerin sonu, sâlikin yaradılışına uygun olan mertebelere kadar değildir. Sâlikin yaradılışında varabileceği makâm, zıllında bulunduğu Peygamberin yaradılışında olan makâmın sonuna kadardır. Fakat adım atabileceği yerlere kendiliğinden varabilir. İkinci makâmlara, Peygambere uymakla varabilir. Yaradılışına uygun olan makâmdan ileriye adım atamaz. Fakat, ilerisini görebilir. Görüşü ne kadar keskin olursa olsun, zıllı üzerinde bulunduğu Peygamberin gördüğü makâma kadar görebilir “sallallahu aleyhi ve sellem”. Çünki, Peygambere uyanların büyükleri, Peygamberlerin kemâllerinin hepsinden pay alır. Fakat kendi kendine varabileceği ve Peygambere uymakla kavuşabileceği mertebelere kadar, ayak ve görüş birlikte ilerler. Bundan sonra, adım atamaz. Görüşü yalnız olarak ilerleyerek, Peygamberin görebileceği mertebelerin sonuna kadar yükselir. Görülüyor ki, Peygamberlerin görüşleri de, adımlarından dahâ yukarı çıkmaktadır “aleyhimüssalavâtü vetteslîmât”. Bunlara uyanların büyükleri de, bu büyüklerin gördüğü makâmları görebilirler. Peygamberlerin ayak bastıkları makâmlardan pay aldıkları gibi, gördükleri makâmlardan da pay alırlar. Peygamberlerin sonuncusunun “sallallahu aleyhi ve sellem” ayak bastığı en son makâmın üstünde (Görmek makâmı) vardır. Bu makâm başkalarına Âhiret için söz verilmiştir. Başkalarına veresiye olan, Ona peşin olmuştur “sallallahu aleyhi ve sellem”. Ona uyanların yükseklerine bu makâmdan da pay vardır. Fakat bunlar için tam görmek yoktur. Fârisî beyt tercemesi:Hâfızın bağırması boşuna değildir;Söylenecek, şaşılacak sözlerin yeridir! Yine sözümüze dönelim. Ayağın, görüşten ayrılması, hiçbir zamân gördüğü yere adım atmaması demek ise iyidir. Çünki, böyle yapmak, yükselmeğe mâni’ değildir. Bunun gibi, insanın görünen ayağı ve bakışı demek denilirse de, yeri vardır. Çünki, yürürken insanın gözleri öteye beriye dağılıyor. Birçok şeyler görüyor. Yürürken hep ayağının üstüne bakarsa, gönlünü toparlaması kolay olur. Böyle anlamak, (Hûş der Dem) kelimesine de uygun olmaktadır. Birinci kelime, öteye beriye bakarak gönlün dağılmasını önlemek içindir. Bu ikinci kelime ise, düşüncelerle gönlün dağılmasını önler. Üçüncü kelime, (Sefer der Vatan)dır. Bu kelime, insanın kendinde seyr etmesi, ilerlemesidir. Bu yüksek yolda bulunan, nihâyetin bidâyette yerleştirilmesi, bu seyrden hâsıl olmaktadır. İnsanın kendinde seyr etmesi, bütün tarîkatlarda var ise de, (Seyr-i Âfâkî) hâsıl olduktan sonradır. Bu yolda ise, seyre bu (Seyr-i Enfüsî)den başlanır. Seyr-i Âfâkî, Seyr-i Enfüsînin içine yerleştirilmiştir. Bu yüksek yolda, bu bakımdan da, nihâyet bidâyette yerleştirilmiştir demek yerinde olur. Dördüncü kelime, (Halvet der Encümen)dir. (Sefer der Vatan) denilen yolculuğa kavuşulunca, herkesin arasında da bu seyr yapılır. Dışardaki dağınıklıklar, içeri girmeğe yol bulamaz. Fakat, içeriye girilecek yolları, kapıları, pencereleri kapamak lâzımdır. Herkesin arasında, söyleyen ve dinleyen ayrılığı olmamalı, gönlünde kimseye yer vermemelidir. Bunlar, başlangıçta güc olur. Uğraşmak lâzımdır. Fakat, yolda iken ve nihâyete varınca, kendiliğinden hâsıl olur. Hiç uğraşmak istemez. Herkesin arasında iken, kalbi toparlanmıştır. Gaflet içinde iken huzûrdadır. Bu sözden, müntehînin gönlünün dağınık olması ve olmaması eşittir sanmamalıdır. Elbette başka başkadır. Bu söz, kalpteki topluluk için, dışardaki dağınıklık ile topluluk arasında başkalık olmadığını anlatmaktadır. Böyle olmakla berâber, zâhirle bâtını birbirine uygun olarak yapmak, zâhirden de dağınıklığı gidermek dahâ iyi ve dahâ uygun olur. Allahu Teâlâ, Müzzemmil Sûresinin sekizinci [8] âyetinde, sevgili Peygamberine “sallallahu aleyhi ve sellem” meâlen buyuruyor ki: (Rabbinin ismini zikir et. Gâfiller arasında bulunma!) Çok olur ki, insan zâhirini dağınıklıktan kurtaramaz. Çünki, ödenecek haklar, yapılacak vazîfeler vardır. Bunları yapmak için zâhirin mahlûklara dağılması lâzım olur ve güzel olur. Fakat bâtının ya’nî kalbin ve rûhun mahlûklara dağılması, hiçbir zamân iyi değildir. Bâtın yalnız Hak Teâlâ içindir. Demek oluyor ki, her bir kulun dörtte üçü Hak Teâlâ için olacaktır. Bâtının tamâmı ile zâhirin yarısı. Zâhirin ikinci yarısı, mahlûkların haklarını ödemek için kalır. Bu hakları ödemek, Allahu Teâlâ&#39;nın emirlerine uymak olduğundan, zâhirin bu yarısı da, Hak Teâlâ için olmuş olur. Her şey, Ona dönecektir. Öyle ise, Ona kulluk ediniz! Vesselâm. </p>

</body></html>