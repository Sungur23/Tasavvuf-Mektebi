<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>253.MEKTUP</b></center></p>
<p></font><font face="Verdana" size="3.5">Bu mektûp, şeyh İdrîs-i Sâmânî&#39;ye yazılmıştır.  </p>
<p>Tasavvuf yolunu ve beş latîfeyi kısaca bildirmektedir: Allahu Teâlâ&#39;ya hamd olsun. Onun sevgili Peygamberine ve temiz Âline ve Ashâbının hepsine salât ve selâm olsun! Din ve dünyâ sa’âdetiniz için duâ ederim. Buradaki fakîrlerin hâli çok iyidir. Allahu Teâlâ&#39;ya hamd olsun. Allahu Teâlâ size de selâmet ve âfiyet versin. Muhammed aleyhisselâmın yolunda bulundursun! Hâllerinizi ve mevâcidi, mevlânâ Abdülmü’min anlattı ve cevâbını beklediğinizi de söyledi. Buyurmuşsunuz ki, yer yüzüne baksam, yeri göremiyorum. Göğe baksam, göğü bulmuyorum. Bunun gibi, Arşın, Kürsînin, Cennetin, Cehennemin var olduklarını bulamıyorum. Bir kimsenin önüne gitsem, onun varlığını bilmiyorum. Kendi varlığımı da bilmiyorum. Allahu Teâlâ&#39;nın varlığı sonsuzdur. Onun sonunu kimse bulamamıştır. Tasavvuf büyükleri de, buraya kadar haber verdiler. Buraya kadar ilerleyip, dahâ ileri gidemediler. Bundan ilerisini bildirmediler. Siz de, yükselmeği buraya kadar biliyorsanız ve bu makâmda iseniz, sizin yanınıza gelmeyelim. Sizi râhatsız etmeyelim. Yok eğer, bundan dahâ yüksek bir makâm varsa, bize bildiriniz de, bu fakîr ve bu yolu çok özleyen bir arkadaşım ile yanınıza gelelim. Birkaç seneden beri yanınıza gelmediğimiz, hep bunun içindir. Yavrum! Bu hâller ve böyle birçok hâller, hep kalbin hâlleridir. Böyle hâlleri bulan kimsenin, kalbin makâmlarından dahâ dörtte birini geçmemiş olduğu görülüyor. Kalbin makâmlarından, geri kalan üç kısmını da geçmek lâzımdır. Böylece kalbin işi biter. Kalpten sonra rûh vardır. Rûhtan sonra, sır vardır. Sırdan sonra hafî vardır. Bundan sonra ahfâ vardır. Bu dört latîfeden her birinin de ayrı ayrı hâlleri ve mevâcidi vardır. Her birini ayrı ayrı geçmek lâzımdır. Her birinin yüksek derecelerine ulaşmak lâzımdır. Âlem-i emrin, bu beş latîfesinden sonra, bunların asılları olan dereceler birer birer geçilir. Sonra, Allahu Teâlâ&#39;nın isimlerinin ve sıfatlarının zılları, görüntüleri derece derece geçilir. Bu zıllar, beş aslın da asıllarıdırlar. Bunlardan sonra, isimler ve sıfatlar tecellî eder. Sonra şüûn ve i’tibârât görünürler. Bu tecellîlerden sonra, Zât-i ilâhî tecellî eder. Bu zamân itmînân-i nefis hâsıl olur. Allahu Teâlâ&#39;nın rızâsına kavuşmak müyesser olur. Burada hâsıl olan kemâlât ya’nî yüksek dereceler yanında, önceki kemâlât hiç kalır. Sonsuz bir deniz yanında bir damla su gibidir. Bu makâmda (Şerh-ı sadr) olur ve (İslâm-ı hakîkî) ile şereflenir. Fârisî mısra’ tercemesi: İş budur. Bundan başkası hiçtir. Âlem-i emrin bu beş latîfesinin derecelerini ve bunların asıllarını ve asılların da asıllarını geçmeden önce isimlerin ve sıfatların tecellîleri sanılanlar, Âlem-i emrin hâssalarından birkaçının görünüşleridir. Âlem-i emir, Allahu Teâlâ gibi anlaşılamaz, nasıl olduğu bilinemez olduğundan ve maddesiz, mekânsız olduğundan, sâlik bu zuhûrları, isimlerin ve sıfatların tecellîleri sanarak aldanır. Bir sâlik, bunun için demiştir ki, (Otuz seneden beri, rûhumu, Allah sanarak, ona tapındım). Nereye kavuşulduğu, kime gidildiği artık anlaşılsın! Arabî beyt tercemesi: Sevgiliye kavuşmak, ele geçer mi acabâ?Yüksek dağlar ve korkunç tehlikeler var arada! Lutfederek, bu yolun açıklanmasını istediğiniz için, kısaca az bir şey yazıldı. Her şey, Allahu Teâlâ&#39;nın emrindedir. Size ve yanınızda olanlara selâm ederim.  </p>

</body></html>