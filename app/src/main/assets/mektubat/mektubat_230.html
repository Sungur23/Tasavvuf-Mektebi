<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>230. MEKTUP</b></center></p>
<p></font><font face="Verdana" size="3.5">MEVZUU : a) Üstün himmet sahibi olmak..b) Hâsıl olan her şeyle yetinmemek..c) Terakkiye çalışmak.. Bunlara münasip bazı hususlar..</p>
<p>***</p>
<p>NOT : İMAMI RABBANİ Hz. bu mektubu, Yusuf Berkî&#39;ye yazmıştır.</p>
<p>***</p>
<p>Allah&#39;a hamd olsun. Selâm, seçmiş olduğu kullarına..</p>
<p>***</p>
<p>Emrinizle, Meyan Babu bir nebze güzel hallerinizden anlattı. Onların hakikatini açıkladı. Bunun için bazı cümleleri yazıyoruz.</p>
<p>***</p>
<p>Ey Mahdum,</p>
<p>Bu misillu haller, daha ilk kademelerde bu Tarikat-ı Aliyye&#39;nin müptedilerinde zahir olur. Onun için, bunlara asla itibar edilmez. Hatta onları atmak lâzımdır. Vuslat nerede?. Nihayet nerede?.</p>
<p>Bir şiir:</p>
<p>Nasıl erilir o saadete hep oralar;</p>
<p>Yüksek yüksek dağlar, tehlikeli uçurumlar..</p>
<p>***</p>
<p>Allah-ü Taâlâ, keyfiyetten ve misalden münezzehtir. Her ne şey rüyete, idrâke, şühuda ve mükâşefeye girer; o şey Sübhan Hakkın gayrıdır. O Sübhan olan Yüce Allah, halkın çok çok ötesindedir. Sakın ha, bu yolun cevizi ve muzu ile çocuklar gibi aldanmayasınız; nihayete vardığınız hayaline kapılmayasınız.</p>
<p>Rüyaları, nakıs şeyhlere açmayınız. Çünkü onlar, vicdanlarının mikyası ile azı çok gösterirler; bidayeti de nihayet sanarlar. Böyle olunca, hiç şüphe yok ki: îstidadlı talib kemale erdiği zannına kapılır; talebine fütur gelir..</p>
<p>Akıllıya düşen odur ki: Kâmil şeyh talebinde buluna.. Batınî marazlarına ondan ilâç taleb ede..</p>
<p>Bir kâmil şeyhe mülaki olunmadığı süre, uygun düşer ki, anlatılan haller:</p>
<p>***</p>
<p>- LÂ.. (Yok..)</p>
<p>Lafzı ile nefyedile.. Keyfiyetten ve misalden münezzeh Hak ise.. isbat edile..</p>
<p>Hace Bahaeddin Nakşib^nd şöyle dedi:</p>
<p>- Her ne ki duyulur, görülür, idrâk edilir; o, Yüce Allah&#39;ın gayrıdır. Onun:</p>
<p>- LÂ.. (Yok..)</p>
<p>Lafzı ile nefyedilmesi gerekir.</p>
<p>Zahir olanların hemen hepsini nefyetmelisin; zira o Yüce Zat, ötelerin de ötesindedir.</p>
<p>İşte, bu Tarikat-ı Aliyye&#39;deki büyük zatların yolu budur.</p>
<p>***</p>
<p>Selâm hidayete tabi olanlara.. Mütabaat-ı Mustafa&#39;yı bırakmayanlara..</p>
<p>Ona ve âline salâtların en tamamı, selâmların ekmeli..</p>

</body></html>