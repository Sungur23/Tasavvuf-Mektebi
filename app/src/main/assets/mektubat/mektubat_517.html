<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>517. MEKTUP</b></center></p>
<p></font><font face="Verdana" size="3.5">MEVZUU: a) Hallerinden beyanla yazılan mektuba cevap.</p>
<p>b) Sünnet-i seniyeyi ihya etmeye teşvik.</p>
<p>c) Bid&#39;at irtikâbından çekindirmek.</p>
<p>NOT: İmam-ı Rabbani Hz. bu mektubu, Şeyh Hasan Berki&#39;ye yazmıştır.</p>
<p>***</p>
<p>Allah&#39;a hamd olsun. Selâm onun seçilmiş kullarına.</p>
<p>Pek aziz kardeşimin mektubunun gelmesi ile sürür verdi. Allah halini iyi etsin.</p>
<p>O mektuba, ilimler ve maarif derc edilmiş. Onu mütalaa etmek, ferah üstüne ferah artırdı. Sübhan Allah&#39;a hamd olsun.</p>
<p>Onların hepsi, sahih ilimlerdir; doğru marifetlerdir. Kur&#39;an&#39;a ve hadise mutabıktır. Fırka-i Naciye itikadına dahi muvafıktır.</p>
<p>Sübhan Allah istikamet nasıp eylesin. Üstün maksutların müntehasına erdirsin.</p>
<p>Bid&#39;atlan kaldırmaktan yana bir parça yazmışsın. Bu ne büyük bir nimettir ki, bir şahıs, böyle bid&#39;at zulmetlerin teraküm ettiği vakitte bid&#39;atlardan bir bid&#39;atı kaldırmaya, sünnetlerden bir sünneti de ihya etmeye muvaffak oluyor. Bu manada bir hadis-i şerif şöyle geldi:</p>
<p>"Bir kimse, ölü bir sünneti canlandırırsa, onun için yüz şehit sevabı vardır."</p>
<p>O amelin derecesi bundan bilinmelidir.</p>
<p>Ne var ki, bir inceliğe de dikkat edilmelidir. Bu da işin fitne uyandırmaya müncer olmamasıdır. Bir iyilik dahi, birçok kötülüklere sebep olmamalıdır. Zira zaman, ahir zamandır, İslâm&#39;ın ve imanın zaaf zamanıdır.</p>
<p>Gönderdiğin risalenin mütalaasından dahi, ferah ve sürür hasıl oldu. Sübhan Allah&#39;a hamd olsun. Bu Fakir&#39;e, ilimlerde muvafakat çoktur; keşifte dahi mutabakat vardır. Görüşler dahi yüksektir.</p>
<p>***</p>
<p>Halleri, ilimleri, sorulan tazammun eden senin mektubu kendisinde durması için kardeşim Muhammed Haşim Keşemi&#39;ye bırakmıştım. Tamamen zay etti. Bunun için cevapların tafsilinde bir duraklama oldu. Ondan hatırda kalanların cevabını yazdım.</p>
<p>Mücmel olarak onlar, güzel hallerdir. Sağlam ilimlerdir.</p>
<p>***</p>
<p>Sizin için gerekli olan merhum mağfur Mevlâna Ahmed&#39;in çocuklarının talim ve terbiyesine tam manası ile çalışmaktır. Zahir ve batın edeplere ermelerine dikkat edilsin.</p>
<p>Sair derviş arkadaşlara, hatta orada bulunan ehl-i İslâm&#39;a şeriat üzere olmalarına, sünnete iltizam etmelerine delil olmalısınız. Bid&#39;at irtikabından da, sakınmaları için onlan korkutup sakındırmalısınız.</p>
<p>Başarı ihsan eden Sübhan Allah&#39;tır.</p>
<p>***</p>
<p>Hace Muhammed Haşim, size üçüncü cilt mektuplarından bazı suretleri yolladı. Allahu Teala onlardan size faydalar versin. </p>
<p>Fakir&#39;in vakitleri çeşitli şekilde geçmektedir. Bazan, bilâihtiyar, ilimlerin ve maarifin müsveddelerine rağbet zuhur ediyor. Bazan da, yazmaktan nefret zuhur ediyor. Hem de, garip sırların feyiz yollu gelmesine rağmen. O kadar ki, ele kalem almaya güç yetmiyor. Bunun için de, gelen mektubunuzun cevabında bir fütur geldi. Zorla da olsa, bir şey yazmaya gücüm yetmiyor.</p>
<p>***</p>
<p>Kalan haller hamdi muciptir.</p>
<p>Allah&#39;ın inayeti ile asker refakatından halâs müyesser oldu.</p>
<p>Allahu Teala, bizim için istikameti devam ettirsin.</p>
<p>Orada bulunan bütün arkadaşlara mahsus dualar ederim.</p>
<p>Vesselam...</p>
<p>***</p>

</body></html>