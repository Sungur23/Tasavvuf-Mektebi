<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>510.</b></center><b> MEKTUP</b></p>
<p></font><font face="Verdana" size="3.5">MEVZUU: Suri güzellikten lezzet almanın zararı.</p>
<p>NOT: İmam-ı Rabbani Hz. bu mektubu, Hacı Abdüllatif Harzemi&#39;ye yazmıştır.</p>
<p>***</p>
<p>Bilesin ki,</p>
<p>Hayırdan, kemalden, hüsünden ve cemalden her biri; hangi mekânda olursa olsun, sırf hayır olan vücudun eseri olup yüce Sultan Vacibü&#39;l-vücud&#39;a mahsustur.</p>
<p>Mümkinde vücud, zıllıyet yolu ile o yüce Makamdan in&#39;ikâs ettiği gibi; güzellik ve cemal dahi zıllıyet yolu ile o mertebeden gelmektedir.</p>
<p>Mümkinin zatı, zati ademi sebebi ile sırf şer, çirkinlik ve noksandır.</p>
<p>Lâkin, mümkinde müşahede edilen bu güzellik ve cemal, her ne kadar vücuddan gelmekte ise de; adem mir&#39;atından zuhur ettiklerinden, mir&#39;at hükmünü almışlardır. Çirkinlikten bir nasibe nail olmuşlardır. Kendilerine noksan arız olmuştur.</p>
<p>Mümkinde zati çirkinlik olduğundan; bu güzellikten aldığı kadar halis güzellikten lezzet almaz. Halbuki o, bunun mebdeidir. Şunun için ki, bununla münasebeti daha ziyadedir. Bu çöpçü gibi ki; kötü kokulardan lezzet alır. Çünkü onunla ünsiyeti ve ülfeti vardır; sebep budur. Amma böyle bir lezzeti, güzel kokudan alamaz. Nitekim, bu mana meşhur bir kıssada anlatılmıştır.</p>
<p>-Bir çöpçü bir defasında attar dükkânına uğramış; güzel kokuların fazlalığından düşüp bayılmış. Bu arada, büyüklerden biri, onun yanına gelmiş, durumuna muttali olunca, burnuna bir parça pislik komalarını emretmiş. Bu emrini yerine getirmişler; hemen ayılıp kalkmış yoluna gitmiş.</p>
<p>***</p>

</body></html>