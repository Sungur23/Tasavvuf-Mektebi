<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>503. MEKTUP</b></center></p>
<p></font><font face="Verdana" size="3.5">MEVZUU: Hakiki imanla marifet arasındaki fark sualine cevap.</p>
<p>NOT: İmam-ı Rabbani Hz. bu mektubu, Mevlâna Tahir Bedahşi&#39;ye yazmıştır.</p>
<p>***</p>
<p>Allah&#39;a hamd olsun; onun Resulüne dahi salâtlar. Sizlere de dualarımı bildiririm.</p>
<p>***</p>
<p>Malum olsun ki,</p>
<p>Şeyh Secadil ile gönderilen pek aziz kardeşimin mektubu ulâştı.</p>
<p>Sübhan Allah&#39;a hamd olsun. Bilhassa selâmet ve afiyetiniz üzerine.</p>
<p>O mektuba, müteaddid sualler derc edilmiş. Onların cevabını, hatıra geldiği kadar yazdık. Bu cevabı, tam teveccühle okumak yerinde olur.</p>
<p>*** </p>
<p>BİRİNCİ SUAL Sormuşsun ki:</p>
<p>-Marifetle hakiki iman arasında ne fark vardır?</p>
<p>Bunun cevabı şudur:</p>
<p>-Marifet, imandan başkadır. Fars dilinde, marifet için şu tabir kullanılır:</p>
<p>ŞINAHTEN (tanımak, bilmek, anlamak)...</p>
<p>İman için dahi, şu tabir kullanılır:</p>
<p>-GİREVİDEN (inanmak, meyletmek, yönelmek, tabi olmak)...</p>
<p>Çok kere, anlatılan manada marifet hasıl olur; amma iman hasıl olmaz.</p>
<p>Ehl-i kitabı görmez misin, Resulullah (sav) Efendimize karşı marifetleri vardı. Onun peygamber olduğunu da bilirlerdi. Bu manayı Allahu Teala şöyle anlattı:</p>
<p>"Onu tanırlar; tıpkı kendi çocuklarını tanıdıktan gibi..."(2/146)</p>
<p>Lâkin, inat sebebi ile, kendilerinde tasdik husule gelmediğinden; iman tahakkuk etmedi.</p>
<p>Sonra marifet dahi, iman misali iki kısma ayrılmıştır. Şöyle ki:</p>
<p>a) Marifetin sureti, imanın sureti gibidir.</p>
<p>b) Marifetin hakikati imanın hakikati gibidir.</p>
<p>İmanın sureti odur ki; Sübhan Hak, şefkatinin ve merhametinin kemalinden, şeriatta uhrevi necat için onu yeterli kılmıştır. Bu dahi, nefs-i emmarenin inkârı ve temerrüdü olmasına rağmen, kalbin tasdikidir.</p>
<p>Marifetin sureti de odur ki, marifetin oluşu, o lâtife üzerine kısıtlıdır. Hem de, nefs-i emmarenin cehline rağmen. Marifetin hakikati ise, nefs-i emmarenin cibilli cehaletinden çıkıp kendisine marifet husulüdür.</p>
<p>İmanın hakikati ise, nefs-i emmare için tabii olan emmarelikten çıktıktan sonra, kendisine itminan ve marifet hasıl olması ile nefsin tasdikidir.</p>
<p>Burada şöyle bir soru sorulabilir:</p>
<p>-Şeriatta itibar edilen kalbi tasdik:</p>
<p>-GİREVİDEN (inanmak, meyletmek, yönelmek, tabi olmak...) manasıdır. Bu mana, o tasdikin aynı mıdır, yoksa bunun dışında bir başka şey midir? Şayet bunun ötesinde bir şey ise, o zaman iman için gerekir ki, üç parçada itibar edile:</p>
<p>a) ikrar,</p>
<p>b) Tasdik,</p>
<p>c) Gireviden...</p>
<p>Bu dahi, ulema katında mukarrar olanın hilâfınadır. Bazılarına göre, imandan sayılan amel dahi dördüncü parça olur.</p>
<p>Bunun için şu cevabı veririm:</p>
<p>-Gireviden...</p>
<p>Aynen tasdiktir. Zira tasdik, iz&#39;andan ibaret o hükümdür ki, Fars dilinde ondan:</p>
<p>-Gireviden diye tabir edilir.</p>
<p>Burada, şöyle bir soru sorulabilir:</p>
<p>-Ehl-i kitap, Resulullah (sav) Efendimizi nübüvvet unvanı ile bildiklerine göre; zaruri olarak, onun peygamberliğine hükmetmiş olurlar. Kendilerine:</p>
<p>-Gireviden diye tabir edilen iz&#39;an hasıl olur. Bu takdire göre hüküm, bu iz&#39;anın aynıdır. Bu duruma göre, neden onlar için iman tahakkuk etmiyor? Hangi sebeple küfürden çıkamıyorlar?</p>
<p>Bunun için vereceğim cevap şudur:</p>
<p>-Onlar, Resulullah (sav) Efendimizi nübüvvet unvanı ile bildiler. Lâkin, kalblerinde, taassup ve inat sebebi ile iz&#39;an hasıl olmadı ki; kendileri için onun nübüvvetine dair hüküm husule gele... Zira, çok kere marifet ve tasavvur hasıl olur; amma iz&#39;an husule gelmez ki, tasdik bulunsun. İman dahi tahakkuk edip küfürden çıksınlar.</p>
<p>Bu fark çok dakiktir. Dinle ve vicdanına dön. İnat mevcut iken şöyle demek mümkündür:</p>
<p>-Allah&#39;ın peygamberi şöyle şöyle yaptı...</p>
<p>Lâkin, şöyle demek mümkün değildir:</p>
<p>-O, Allah&#39;ın peygamberidir.</p>
<p>Yani iz&#39;an hasıl olmayınca...</p>
<p>Birinci surette, yalnız tasavvur ve meşhur marifete havale etmek vardır.</p>
<p>İkinci surette ise, iz&#39;ana mebni tasdik vardır.</p>
<p>İz&#39;an bulunmayınca, tasdikin bulunması nasıl tasavvur edilir? Kaldı ki, birinci surette, nübüvvet isbatı yoktur; fiil isbatı vardır. İkinci surette ise, nübüvvetin isbatı vardır; inad onunla olamaz. Bilhassa, iza&#39;anın varlığı tasavvur edilince...</p>
<p>Faraza, tasdik ve hüküm, iz&#39;an husule gelmeden olsa; tasavvurata ve tasdikin suretine dahil olur.</p>
<p>İz&#39;an hasıl olmadıkça, tasdikin hakikati husule gelmez; iman dahi hasıl olmaz.</p>
<p>Bu mesele, kelâm ilminin en önemli meselelerindendir. Cidden dakiktir. O kadar ki, bunun hallinde, en ileri gelen alimler dahi aciz kalmışlardır. Zaruri olarak, bazıları, imana üçüncü bir rükün ekleyip ziyadeden:</p>
<p>-Gireviden manasını, tasdik üzerine getirmişlerdir.</p>
<p>-Gireviden manası için, tasdikin aynı olarak kail olanlar, bu manayı lâyık olduğu üzere halledememişlerdir. İcma olarak yetinip geçmişlerdir.</p>
<p>Bir ayet-i kerime meali:</p>
<p>"Allah&#39;a hamd olsun ki, bizi buna hidayet eyledi. Allah bize hidayet etmeseydi, biz bulamazdık."(7/43)</p>
<p>***</p>
<p>Şunu da dinle:</p>
<p>-Allah&#39;ın peygamberi ve bu peygamber misali, takyidi terkib ve tavsifi terkip; her ne kadar:</p>
<p>-O peygamberdir, hükmünü tazammun edip onu nübüvvet unvanı ile bilmeyi şümulüne almakta ise de; lâkin:</p>
<p>-O peygamberdir, manasında tasdik husulü, imanı müsbet hale getiren iz&#39;ana bağlıdır.</p>
<p>-Zeyd&#39;in kölesi şöyle yaptı,</p>
<p>-Salih bir adam şöyle hükmetti cümleleri, iz&#39;ansız olarak da sahihtir. Kölelik unvanını bilmek, salâhiyet unvanı da her iki cümlede sabittir. Lâkin, bunlarda iz&#39;an yoktur ki; kölelik ve salâhiyet için tasdik husule gelsin.</p>
<p>Şöyle bir soru sorulabilir:</p>
<p>-Nefsin iz&#39;anı, kalbin iz&#39;anından sonradır, demiştin ve:</p>
<p>-Nefsin iz&#39;anı, hakiki imandır diye tabir etmiştin. Halbuki felsefeciler ve akılcılar, tasdik işinde, mutlak nefsin iz&#39;anını almışlardır. Kalbin iz&#39;anından kelâm etmemişlerdir.</p>
<p>Bu soruya şöyle derim:</p>
<p>-Akıl erbabı, bazı Itlaklarda:</p>
<p>-Nefs... demekten muradları ruhtur. Bazı itlıklarda ise, kalbi murad ederler.</p>
<p>Umumi manada, onların felsefi tetkikleri de, bir başka manaya yorulur ki, faydası yoktur. Onlar, bu meselede muattal ve acizdirler. Bunda onların hükmü, avam hükmü gibidir.</p>
<p>***</p>
<p>Bu işte tetkik sırası şimdi sofiyeye geldi.</p>
<p>Bunlar, har latifenin hükmüne girer; seyr ü sülük ile, bütün letaiften yükselirler.</p>
<p>Nefsi kalbden, ruhu da sırdan fark ederler. Hafi ile ahfa arasını ayırd ederler. Bilinmez; akılcılara, onların isimlerini bilmekten başka bir nasib hasıl olur mu olmaz mı?</p>
<p>Felsefeciler, nefs-i emmareyi büyük bir şey bilip onu mücerredler arasında saymışlardır. Kalb, ruh ismi dillerine gelmemiştir. Sırdan, hafiden ve ahfadan yana da bir alâmet belirmemiştir.</p>
<p>Allahu Teala&#39;nın meleği vardır ki ehli ehline, yerli yerine ulaştırır.</p>
<p>***</p>
<p>Şu da, üstteki soruya bir başka cevap:</p>
<p>-Akıl erbabı, nefsin iz&#39;anını, ancak âdet ve örf hükümlere bakarak anlatmışlardır. Zira, akıllarına yakın olan budur. Bizim kelâmımız ise, şer&#39;i hükümlerin tasdikleri hakkındadır. Halbuki, nefsin buna bizzat inkârı vardır; iz&#39;an nerede? Bu inkâr, öyle bir inkârdır ki, münkiri o hükümlerin sahibine düşmanlık etmeye kadar götürür.</p>
<p>Nefislerimizin ve kötü amellerimizin şerrinden Allah&#39;a sığınırız.</p>
<p>Bir kudsi hadiste şöyle varid olmuştur:</p>
<p>"Nefsine düşman ol; zira o, bana düşmanlığa saplanmıştır."</p>
<p>Merhametliler merhametlisi, şefkatinin kemalinden ötürü; ilk hallerde nefsin iz&#39;anını, nazara almadı. Necatı, kalbin iz&#39;anına bağlı kıldı.</p>
<p>Şayet ikinci olarak; yüce Sübhan Hakkın sırf keremi ile nefsin iz&#39;anı da müyesser ise bu, nurdur, sürürdür, velayet derecelerine vusuldür; iman hakikatinin dahi husulüdür.</p>
<p>***</p>
<p>Yazmışsınız ki:</p>
<p>-Bu Fakir&#39;in anlayışına ve idrakine uygun bir cevap yazmanız yerinde olur. Ta ki, onu anlayabilmem mümkün ola...</p>
<p>Fakat ne yapabilirim; mesele cidden dakiktir. Onun halli dahi, dikkatsiz müşkildir. Hatta, hallin kendisi dahi dikkat ister. İbarenin ne &#39;günahı var? Yerinde olur ki, evvela bu anlatılanı düşünesiniz; bu gibi muammanın halli sualine cür&#39;et etmeyesiniz.</p>
<p>"Beni levm etmeyiniz; (nefsinizi-kendinizi) levm ediniz."(14/22)</p>
<p>***</p>
<p>İKİNCİ SUAL şöyle sorulmuş:</p>
<p>-Zahidler ve abidler hakiki imanla müşerref olmuşlar mıdır, yoksa olmamışlar mıdır?</p>
<p>Bu sorunun cevabı şudur:</p>
<p>-Onlar mukarrebin mertebesine ulaşmışlardır. Nefisleri dahi itminana varmıştır. Böylece, hakiki iman mertebesine ulaşmışlardır.</p>
<p>***</p>
<p>ÜÇÜNCÜ SUAL şöyle sorulmuş:</p>
<p>-Menşei küfr-ü hakiki olan icmali marifet sahipleri için, nasıl mümkün olur ki; kendilerine:</p>
<p>-Urefa... (Arifler...) söylene...</p>
<p>Bunun için derim ki:</p>
<p>-Bu ibarenin manası lâyık olduğu biçimde anlaşılmıyor. İbreyi muğlak yazmaktasınız, başkalarına da engel olmaktasınız. Şayet maksadınız:</p>
<p>-Tarikat kâfirine, ARİF demek ne manadır? diye sormak ise, bunun cevabı şudur:</p>
<p>-Tariket kâfiri dahi, Sübhan Hakkı vahdaniyetle bilir. Başkasını dahi, mahiv ve yok olmuş bulur. Bu kimse de, irfan sahibidir; amma mutlak irfan sahbi değildir. Zira o, temyiz dairesinden çıkmıştır. Şayet temyiz dairesine döner ise, mutlak irfan sahibi olur; hakiki imanla müşerref olma şerefine dahi erer.</p>
<p>Vesselam...</p>
<p>***</p>

</body></html>