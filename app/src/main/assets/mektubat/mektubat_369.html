<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>369. MEKTUP</b></center></p>
<p></font><font face="Verdana" size="3.5">MEVZUU: İrfan sahibinin muamelesi öyle bir mertebeye ulaşır ki; ona nisbetle diğerlerinin seyyiatı hasenat olur.</p>
<p>NOT: İmam-ı Rabbanî Hz. bu mektubu, Mevlâna Abdulkadir Enbali&#39;ye yazmıştır.</p>
<p>***</p>
<p>Rahman Rahim Allah&#39;ın adı ile...</p>
<p>Allahu Teala şöyle buyurdu:</p>
<p>"İşte, Allah bunların kötülüklerini iyiliklere çevirir."(25/70)</p>
<p>İrfan sahibinin muamelesi, Allahu Teala&#39;nın inayeti, Habibi&#39;nin hürmeti ile o mertebeye ulaşır ki; başkalarının seyyiatı, onun hakkında hasenat olur. Başkasına nisbetle düşük sıfat dahi, ona nisbetle iyi olur.</p>
<p>Meselâ, riya ve sum&#39;a (görsünler ve işitsinler için iş yapmak) seyyiatın ve düşük sıfatlardan sayılırlar. Amma o irfan sahibi hakkında bunlara iyilik arız olur; hamd ve şükür hükmünü alır.</p>
<p>O derviş kibriyâ ve azamet kısımlarından hepsini kendisinden atıp yüce mukaddes Sultan Hakka bağlar. Bütün hasene, cemal ve hayır çeşitlerini kendisinden atıp hepsini Sübhan Hakka has kılmaktadır. Kendisini dahi, serden ve noksandan başka bir şey görmez. Dahi nefsinde zül, iftikar ve inkisardan başka bir şey görmez.</p>
<p>Şayet kemal fertlerinden birini, kendisine zahirde yönelmiş görür ise, onu bir merdiven gibi görür ki, ondan daha yukarıya çıkılır, azamet ve kibriyâ sanı olan zata ulaşılır.</p>
<p>İşte hüsnün cemalin, hayrın ve kemalin hali budur. Bu şeylerden yana onun nasibini terakkisine gelen merdivenler, sonunda sahibine dönecek emanetlerden başka bir şey değildir.</p>
<p>Riya, sum&#39;a suretinde maksud olan onun için şöhret, kabarmak, üstünlük taslamak, azamet tavrı takınmak değildir. Elbette yüce Hakkın nimetini izhar olup o Sübhan Zat&#39;ın ihsanını kendisine bildirmektir. Bu manadan olarak riya ve sum&#39;a onun için yüce mukaddes Hakka hamdin ve şükrün aynıdır. Düşüklükten beğenilmeye çıkmaktır. Sair sıfatlan dahi buna kıyaslamak mümkündür.</p>
<p>Bir ayet-i kerime meali:</p>
<p>"İşte, Allah bunların kötülüklerini iyiliklere çevirir. Allah Gafur Rahim&#39;dir."(25/70)</p>
<p>Vesselam...</p>

</body></html>