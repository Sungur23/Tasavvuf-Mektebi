<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>247.MEKTUP</b></center></p>
<p></font><font face="Verdana" size="3.5">Bu mektûp, mirzâ Hüsâmeddîn Ahmed hazretlerine yazılmıştır.  </p>
<p>Allahu Teâlâ&#39;nın varlığını gösteren, yine kendisi olduğu bildirilmektedir: Allahu Teâlâ&#39;yı delîlsiz, vesîlesiz olarak tanıdım. Dahâ doğrusu, delîlleri, Allahu Teâlâ vâsıtası ile tanıdım. Çünki, her şeyin delîli, her şeyin varlığını gösteren Onun varlığıdır. Onu gösteren bir şey yoktur. Çünki delîl olanın, gösterenin, gösterilenden dahâ çok meydânda olması lâzımdır. Ondan dahâ açıkta ne vardır? Çünki her şey, Onunla meydândadır. Her şeyin varlığı Ondandır. O, kendini de, her şeyi de göstermektedir. Bunun içindir ki, Rabbimi, Rabbim vâsıtası ile tanıdım ve her şeyi Onunla tanıdım deriz. Böyle olduğu münâzara ilmindeki (Limmî) usûlü ile anlaşılmaktadır. Âlimlerin çoğuna göre (İnnî) delîli ile anlaşılır. [(Limmî), Limmeli ya’nî (Niçinli) demektir. Niçin sorularını cevâplandırmak lâzım olur. İnnî, inneli ya’nî (Elbetteli) demektir.] Belli olduğu için, niçin demeğe lüzûm yoktur. Delîlin Limmî veyâ innî olması görüş ayrılığındandır. Doğrusu ise, burada delîl aramanın yeri yoktur. Çünki, Allahu Teâlâ&#39;nın varlığı meydândadır. Meydânda olmasında hiç şüphe yoktur. Her şeyden dahâ açıktır. Ancak, kalbi hasta, gözünde perde olan anormal kimse göremez. Her şey, açıktaki beş duygumuz ile anlaşılır. Hepsinin varlığı, Allahu Teâlâ&#39;dandır. Böyle olduğunu anlamayanların çoğu, hasta kimselerdir. Onların hasta olması, böyle olmasına zarar vermez. Size ve doğru yolda olanların ve Muhammed aleyhisselâmın izinde gidenlerin hepsine selâm olsun “sallallahu aleyhi ve sellem”!</p>

</body></html>