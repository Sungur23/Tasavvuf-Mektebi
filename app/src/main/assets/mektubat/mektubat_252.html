<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>252.MEKTUP</b></center><b> </b></p>
<p></font><font face="Verdana" size="3.5">Bu mektûp, şeyh Bedî’uddîn “rahmetullahi aleyh” hazretlerine yazılmıştır.  </p>
<p>Suâllerine cevâptır: Allahu Teâlâ&#39;ya hamd olsun! Onun seçtiği iyi kullarına selâm olsun! Kıymetli kardeşimin güzel mektûbu geldi. Bizi çok sevindirdi. Sorularınız anlaşıldı. Hazret-i Nûh ile hazret-i İbrâhîm&#39;in (Mebde-i te’ayyün)leri, ilim sıfatıdır “salavâtüllahi teâlâ ve teslîmâtühü sübhânehü alâ nebiyyinâ ve aleyhimâ”. Muhammed aleyhisselâmın mebde-i ta’ayyünü de, yine bu sıfattır. Birçok bakımlardan, birbirlerinden ayrılmaktadırlar. Çünki bu sıfatın bir yüzü âlime karşı, öteki yüzü ise, bilinen şeye karşıdır. Birinci bakımdan vahdete uygundur. İkinci bakımdan kesrete uygundur. Bu sıfat da, toplu ve dağınık olur. Herbiri, başka bakımlardan, bir büyüğün mebde-i ta’ayyünü olmuştur. Nübüvvet ve velâyet yüklerini taşımak için olan, başka suâllerinizin cevâbı, hâce Muhammed Eşrefe gönderilen mektûpta uzun yazılmıştır. Bir dahâ yazmıyorum. Oradan arayınız! Kutub, gavs ve halîfe arasındaki farkları soruyorsunuz. Cevâbını yazmak istedim. Fakat izin olmadı. Başka zamâna bırakıldı. Vesselâm.</p>

</body></html>