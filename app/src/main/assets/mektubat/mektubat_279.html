<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>279.MEKTUP</b></center><b> </b></p>
<p></font><font face="Verdana" size="3.5">Bu mektûp, molla Hasan-i Kişmîrî&#39;ye “rahmetullahi aleyh” yazılmıştır.  </p>
<p>Kendisinin tasavvuf yoluna girmek ve Muhammed Bâkîbillah hazretlerinin “kuddise sirruh” sohbet ve hizmetinde bulunmak ni’metine sebep olduğu için, ona şükretmekte, bu arada Allahu Teâlâ&#39;nın, kendilerine verdiği ni’metleri bildirmektedir: Allahu Teâlâ&#39;ya hamd olsun! Onun seçtiği kullarına selâm olsun! İhsân ederek, okşayarak gönderdiğiniz kıymetli mektûbunuzu mevlânâ Mehdî Alî getirdi. Bizleri çok sevindirdi. Selâmette olunuz! Şeyh Muhyiddîn-i Arabî&#39;nin “kuddise sirruh” hilâfetlerinin sırası, ömürlerinin sırasına göredir sözünün, onun hangi kitâbında yazılı olduğunu soruyorsunuz. Kıymetli kardeşim! Bu yazıyı, bundan çok önce (Fütûhât-i mekkiyye) kitâbında görmüştüm. Şimdi çok düşündüm. Kitâptaki yerini hâtırlayamadım. Yine görürsem inşâallah bildiririm. [(Fütûhât) kitâbının beşyüzellisekizinci bâbında] Ni’mete kavuşmaklığıma sebep olduğunuz için, size ne kadar şükür etsem azdır. O ihsânınızın karşılığını ödeyemediğimi biliyorum. Bugünkü sa’âdetimiz ve kazancımız, hep o ni’metten hâsıl oldu. Bugünkü alış verişimiz, hep o ihsânınızdan meydâna geldi. Sizin o güzel aracılığınızla öyle şeylere kavuşuldu ki, onları çok az kimseler görebilmiştir. Sizin bereketli vâsıtanızla öyle şeyler verildi ki, pek az kimse onların tadını duyabilmiştir. İhsânların en kıymetlilerinden o kadar gönderdiler ki, çoklarına ihsânların en aşağılarından o kadar gelmemiştir. Ahvâlin, makâmların, zevklerin, vecdlerin, ulûm ve ma’rifetlerin, tecellîlerin ve zuhûrların hepsini yükselmek için merdiven gibi önüme serdiler. Yakınlık derecelerine ve kavuşmak konaklarına ulaştırdılar. Anlatacak söz bulamadığım için, kurb ve vusûl kelimelerini kullandım. Yoksa, kurb ve vusûl kelimeleri o makâma yaklaşamaz. Söz ile, işâret ile, şühûd ile, hulûl ile, ittihâd ile, keyfiyet ile, makâm, mertebe demekle, zamân, mekân, ihâta, sereyân, ilim, ma’rifet, cehl, hayret kelimeleri ile anlatılamaz. Fârisî iki beyt tercemesi: Kuşumdan nasıl haber vereyim sana?Ankâ ile birlikte yaşar dâimâ! Ankânın adını herkes bilir ammâKuşumun adını kimse bilmez aslâ. Allahu Teâlâ&#39;nın bu ihsânları, bu sebepler dünyâsında sizin sebebinizle nasîb oldu. Sizin sebep olmak ni’metinizle ele geçen bu ihsânları saymak, sizin ni’metinize de şükür etmek olacağı için, kısaca yazıldı. Böylece, sizin ni’metinizin şükründen az bir şey yapılmış oldu. Size ve doğru yolda olanlara ve Muhammed Mustafâ&#39;nın “sallallahu aleyhi ve sellem” izinde gidenlere selâm olsun!</p>


</body></html>