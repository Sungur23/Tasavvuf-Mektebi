<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>450. MEKTUP</b></center></p>
<p></font><font face="Verdana" size="3.5">MEVZUU: </p>
<p>a) "Ümmetim yetmiş iki fırkaya ayrılacaktır" manasına gelen hadis-i şerifi üzerine sorulan suale cevaptır, </p>
<p>b) Erbab-ı Fakrin derecesi.</p>
<p>NOT: İmam-ı Rabbanî Hz. bu mektubu, Molla İbrahim&#39;e yazmıştır.</p>
<p>***</p>
<p>Bilinmesi yerinde olur ki;</p>
<p>Resulullah (sav) Efendimizin:</p>
<p>"Ümmetim yetmiş iki fırkaya ayrılacaktır... Onların hepsi ateştedir; biri müstesna..." hadis-i şerifi ile anlatılan zümrelerin ateşe girmeleri, orada bir müddet kalmaları murad edilmiştir.</p>
<p>Sonsuz olarak orada kalıp azap görecekleri manasına gelmez. Zira, böyle bir şey, imana münafi olup küffara mahsustur.</p>
<p>Bu babda netice söz şu ki:</p>
<p>-Onların ateşe girmelerine sebep olan kötü itikadları olduğuna göre; zaruri olarak hepsi oraya girecektir. İtikadlarının habaseti nisbetinde orada azap göreceklerdir.</p>
<p>Amma, müstesna tutulan fırka böyle değildir. Bunların itikadı, cehennem azabından necat bulmayı muciptir; felah bulmalarına sebeptir. Lâkin, bunlardan bazıları kötü amel irtikab eder de, tevbe veya şefaatle affa uğramaz ise, caizdir ki, günahı kadar ateşte azap oluna. Böylece, cehenneme duhulü de tahakkuk ede...</p>
<p>Lâkin, sair fırkalar hakkında cehennem ateşine girmek, bütün fertlerine şamildir; isterse orada daimi kalmak olmasın.</p>
<p>Fırka-i naciyede ise, bu mana, onların bazı masiyet irtikab eden kimselerine mahsustur.</p>
<p>Üstte anlatılan hadis-i şerifte:</p>
<p>"Hepsi..."(Küllühüm)" tabiri, bu beyana işarettir. Nitekim, bu mana gizli değildir.</p>
<p>Bu bid&#39;atçı fırkalar, ehl-i kıbleden olmaları dolayısı ile; dinen zaruri olan işleri inkâr etmedikleri süre, kendilerini tekfir etmeye cür&#39;et yerinde değildir. Tevatüren sabit olan şer&#39;i hükümleri reddetmedikleri, zaruri olarak, dini işlerden geldikleri bilinen şeyleri kabul ettikleri takdirde, onlar kâfir görülmezler. Bu manada, ulema şöyle dedi:</p>
<p>-Bir meselede, küfrü gerektiren doksan dokuz yön olsa da, bir yönde küfrü nefyetse; yerinde olur ki, bu küfrü nefyeden yön tutula... Küfürle hüküm verilmeye...</p>
<p>En iyisini Sübhan Allah bilir ve en sağlamı onun kelâmıdır.</p>
<p>***</p>
<p>Şunun da bilinmesi yerinde olur ki;</p>
<p>"Bu ümmetin fukarası, zenginlerden yarım gün evvel cennete gireceklerdir..." hadis-i şerifinde geçen:</p>
<p>"Yarım gün..." manasına... Bundan murad; dünya senelerinden beş yüz senedir. Zira, Allah katında bir gün, bin senedir. Bu manada, bir ayeti kerime şöyledir:</p>
<p>"Rabbin katında bir gün, sene saydıklarınızdan bin sene gibidir."(22/47)</p>
<p>Anlattığımız manaya da şahittir.</p>
<p>Bu müddetin takdiri de, sanı büyük Allah&#39;ın ilmine bırakılmıştır. Orada; ne gece, ne gündüz, ne sene, ne de ay vardır. Yani bilinen manada.</p>
<p>Bu hadis-i şerifte geçen:</p>
<p>"Fakir..." tabirinden murad ise, o sabırlı fakirdir ki, şeriat hükümlerine tutunur; şeriatın yasak ettiği şeylerden dahi kaçınır.</p>
<p>Fakrin dereceleri ve mertebeleri vardır ki; onların bazısı bazısından üstündür. Onun en yüksek mertebesi ise, fena makamında tasavvur edilir. Ki bu fena makamında, Sübhan Hakkın gayrı muzmahil ve mütelaşi olup unutulmuştur.</p>
<p>Bir kimse, fakrin bütün mertebelerini cami olur ise, bazısında tahakkuk edip bazısında tahakkuk etmeyenden daha faziletlidir.</p>
<p>Bir kimsede, fakrin zahiri fena ile var ise, zahiri fakrin olmayışı ile yalnız kendisinde fena olandan daha faziletlidir.</p>
<p>Bu manaları anla...</p>

</body></html>