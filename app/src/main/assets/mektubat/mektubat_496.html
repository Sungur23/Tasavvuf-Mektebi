<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>496. MEKTUP</b></center></p>
<p></font><font face="Verdana" size="3.5">MEVZUU: Bu Tarikat-ı Aliyye&#39;nin adabı hakkındadır.</p>
<p>NOT: İmam-ı Rabbanî Hz. bu mektubu, Hafız Abdulgafur&#39;a yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullarına da selâm...</p>
<p>Allah çalışmalarını şükrana lâyık eylesin. Ehl-i sünnet ve&#39;l-cemaat görüşlerine göre itikadı düzeltip fıkıh hükümlerini de öğrenerek onların gereği ile amel ettikten sonra bir talibe yakışan odur ki, cümle vakitlerini şanı büyük Allah&#39;ın zikrine harcaya. Şu şartla ki: Bu zikir, kâmil ve mükemmel bir şeyhten alınmış ola... Zira, nakıstan kâmil çıkmaz.</p>
<p>Vakitleri, zikirle mamur eylemek gerek. O kadar ki, farzların ve sünnet-i müekkedelerin edasından sonra zikirden başka bir şeyle meşgul olunmamalıdır. Hatta Kur&#39;an-ı Kerim tilâveti ve nafile ibadetler dahi (bir zaman için) bırakılmalıdır.</p>
<p>Abdestli, abdestsiz, ayakta ve oturarak zikir vazifesini yapmak gerek.</p>
<p>Giderken, gelirken, yerken ve uyurken zikirden hali kalınmamalıdır.</p>
<p>Bir şiir:</p>
<p>Ayıkın, zikredin mahlukatın Rabbini zira;</p>
<p>Hem cila vurur kalblere hem gıdadır ruhlara...</p>
<p>Devamlı zikirle meşgul olunsun. O kadar ki, sine sahasında, zikri edilenden gayrı ne gam kalsın; ne de nisan... Hatta, anma yolu ile, kalbe zikri edilenden başkasının hatırası dahi gelmemelidir. Kalb, zikri edilenin gayrını unuttuğundan, onun gayrı zorla hatırlatılmaya çalışılsa dahi böyle bir şey müyesser olmamalıdır. Bu unutmak:</p>
<p>-Matlubun gayrı olan her şeyi unutmak demek istiyorum. Matlubun husulüne bir mukaddime ve ona vusul için müjdecidir.</p>
<p>Matlubun husulü ve maksuda hakiki vusul için ne yazabilirim ki? Zira o, ötelerin de ötesindedir.</p>
<p>Bir şiir:</p>
<p>Nasıl erilir o saadete ki, hep oralar;</p>
<p>Yüksek yüksek dağlar ve korkunç uçurumlar.</p>
<p>Pek aziz kardeş, bu dersi bitirirse, başka dersi talep edebilir.</p>
<p>Basan ihsan eden Allah&#39;tır. Hüdaya ittiba edenlere selâm.</p>

</body></html>