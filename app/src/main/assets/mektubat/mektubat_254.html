<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>254.MEKTUP</b></center><b> </b></p>
<p></font><font face="Verdana" size="3.5">Bu mektûp, molla Ahmed-i Berkî&#39;ye “rahmetullahi aleyh” yazılmıştır.  </p>
<p>Birkaç suâline cevâptır: Allahu Teâlâ&#39;ya hamd olsun. Onun seçtiği, sevdiği iyi insanlara selâm olsun! Suâl: İnsan her ne yaparsa, zamânın sâhibinin emri ile yapmalıdır ki, hayırlı sonuç alabilsin. Tâ’atleri, ibâdetleri yapmak da böyledir demişlerdir. Eğer bu söz doğru ise, bize, her hayırlı işi yapmak için emir ve izin buyurmanızı dileriz diyorsunuz? Cevâp: Büyüklerin bu sözü doğrudur. Size izin verilmiştir. Fakat hayırlı sonuç demek, o işin sonucu olan şey demektir. Her istenilen şeyi elde edebilmek demek değildir. Suâl: Kitâpta diyor ki, hâce Ubeydullah-i Ahrâr “kuddise sirruh” hazretleri buyurdu ki, (Kur’ân-ı kerîmin hakîkati, cem’ mertebesindedir. Ya’nî Zât-i teâlânın ehadiyyet mertebesindedir). Böyle olunca, (Mebde’ ve Me’âd) kitâbındaki, (Kâ’be&#39;nin hakîkati, Kur’ân-ı kerîmin hakîkatinin üstündedir) yazısının ma’nâsı nedir? Cevâp: Burada, ehadiyyet mertebesi demek, hiçbir şeyin bulunamayacağı Zât-i ehadiyyet değildir. Onun için, bu ehadiyyet mertebesinde, sıfat ve şân bulunur. Çünki Kur’ân-ı kerîmin hakîkati, kelâm sıfatındandır. Kelâm sıfatı da, Allahu Teâlâ&#39;nın sekiz sıfatından biridir. Kâ’be&#39;nin hakîkati ise, sıfatların ve şânların bulunamayacağı, dahâ üstün bir mertebedendir. Bunun için, Kâ’be&#39;nin hakîkati dahâ yüksek olmaktadır. Suâl:Birkaç tefsîrde diyor ki, (Ben Kâ’be&#39;ye secde ediyorum diyen kimse kâfir olur. Çünki secde, Kâ’be&#39;ye doğru yapılır. Kâ’be&#39;ye yapılmaz). Başka yerlerinde de diyor ki, (Müslümânlığın başlangıcında, secdede, senin için secde olsun derlerdi). Senin için demek Zât-i Teâlâ için demektir. Böyle olunca, (Mebde’ ve Me’âd) kitâbındaki, (Eşyânın maddeleri, cisimleri, Kâ’be&#39;nin binâsına secde ettikleri gibi, eşyânın hakîkatleri de, Kâ’be&#39;nin hakîkatine secde eder) sözü ne demektir? Cevâp: Sözün gelişi böyle olmuştur. Melekler, Âdem aleyhisselâma secde ettiler demek de böyledir. Secde, Allahu Teâlâ&#39;ya yapılır “celle şânüh”. Hiçbir mahlûka secde edilmez. Size ve yanınızda olanlara ve sevdiklerinize ve öncelikle molla Pâbend&#39;e ve şeyh Hasan&#39;a selâm ederim.</p>

</body></html>