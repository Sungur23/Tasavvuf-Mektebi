<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>392. MEKTUP</b></center></p>
<p></font><font face="Verdana" size="3.5">MEVZUU: Küfr-ü hakikiden iraz, hakiki İslâm&#39;a ikbal manalarını ihtiva eden mektuba cevaptır. </p>
<p>NOT: İmam-ı Rabbanî Hz. bu mektubu, Şeyh Yusuf Berki&#39;ye yazmıştır.</p>
<p>***</p>
<p>Allah&#39;a hamd olsun. Selâm olsun, onun seçmiş olduğu kullarına. Görmesi için, Mevlâna Abdülhayy&#39;e yazılıp yollanan risaleyi bu müddet içinde görmedi.</p>
<p>Bir gün Mevlâna Baba misafir oldu ve o mektubu çıkardı. Onu mütalaa ettiğimiz zaman, ferah sebebi oldu. Zira o mektup, küfr-ü hakikiden iraz, hakiki İslâm&#39;a ikbal manalarını ihtiva etmektedir.</p>
<p>Nitekim mecazi manada İslâm, mecazi manadaki küfürden daha faziletlidir. Aynı şekilde, tarikatın İslâm&#39;ı dahi, tarikatın küfründen daha faziletlidir.</p>
<p>Tarikat küfrü, tamamen sekir halidir; tarikat İslâm&#39;ı dahi, bütünü ile ayıklıktır.</p>
<p>Mecazi manada ayıklık, mecazi manada sarhoşluktan daha faziletli olduğu gibi; tarikatın ayıklığı, tarikatın sarhoşluğundan daha faziletlidir.</p>
<p>Tarikat küfrünün semeresi teşbihtir; tarikat İslâm&#39;ının neticesi ise, tenzihtir. Teşbihle tenzih arasındaki fark; tarikat küfrü ile tarikat İslâm&#39;ı arasındaki fark gibidir.</p>
<p>O kimseler ki, teşbihle tenzih arasını cem edip bu cem etmeyi dahi kemal bilmişlerdir; bu tenzih dahi teşbih cümlesinden olup onu tenzih olarak görmüşlerdir. Teşbihin ne mecali vardır ki; hakiki tenzihle içtima ede ede, onun parıldayan nurundan hiçbir şey olup izmihlale uğramaya...</p>
<p>Bir şiir:</p>
<p>Mehtap nurları açılıp da yayıldığı zaman;</p>
<p>Süha yıldızı saklanmaktan başka kalmaz güman...</p>
<p>***</p>
<p>Sübhan Allah hakiki İslâm ile müşerref eylesin. Resulullah Efendimiz ve onun şerefli âli hürmetine... Onlara salât ve selâmlar olsun.</p>
<p>***</p>
<p>Mevlâna Baba, sefere hazırlanmış olduğundan, sözler kısa kesildi.</p>
<p>Selâm size ve yanınızda bulunanlara..</p>

</body></html>