<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>235.MEKTUP</b></center></p>
<p></font><font face="Verdana" size="3.5">Bu mektûp, molla Abdülgafûr-i Semerkandî, Hâci bey Firketi ve hâce Muhammed Eşref Kâbilî&#39;ye yazılmıştır.  </p>
<p>Bu yolun büyüklerini sevmek, dünyâ ve Âhiret sa’âdetinin sermâyesi olduğu bildirilmektedir: Allahu Teâlâ&#39;ya hamd olsun. Onun sevgili Peygamberine ve Âline ve Ashâbının hepsine salât ve selâm olsun! Bizi sevenler, iyi biliniz ki, arka arkaya gelen kıymetli mektûplarınız, sevginizin çokluğunu, bir ân önce kavuşmak istediğinizi bildirdiği için, bizleri çok sevindirdi. Allahu Teâlâ, bu yolun büyüklerine olan muhabbetinizi arttırsın. Bu sevgiyi, dünyâ ve Âhiret sa’âdetinin sermâyesi biliniz! Bu sevginizin artması için, Allahu Teâlâ&#39;ya duâ ediniz! Bu sevgi, insanın islâmiyyete uymasını kolaylaştırır. Bâtının cem’ıyyeti ya’nî, kalbin her ân Allahu Teâlâ ile olması, bu sevgi ile elde edilir. Eğer dünyânın bütün sıkıntılarını ve zulmetlerini, lekelerini kalbe doldursalar, bu sevgi bulunursa, hiç üzülmemelidir. Ümîtli olmalıdır. Eğer kalbe dağlar gibi çok hâller ve nûrlar yağdırsalar, fakat bu sevgi kıl kadar azalsa, bunları harâplık, felâket bilmelidir ve istidrâç olduğunu anlamalıdır. Buna sıkı yapışıp sonra, işinize bakınız! Kıymetli ömrü lüzûmsuz şeylerle boş yere geçirmeyiniz! Fârisî beyt tercemesi: Sana söyleyeceğim hep budur:Çocuksun, yol ise korkuludur! Size ve doğru yolda gidenlere ve Muhammed aleyhisselâmın yolunda bulunanlara selâm olsun!</p>

</body></html>