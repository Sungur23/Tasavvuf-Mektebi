<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Bookman Old Style" size="4.0" color="red"><center><b>34.MEKTUP</b></center></p>
<p></font><font face="Bookman Old Style" size="3.5">Bu mektûp, molla hâcı Muhammed Lâhorîye yazılmıştır.</p>
<p></font><font face="Bookman Old Style" size="3.5">Âlem-i emirdeki beş cevheri uzun ve açık bildirmektedir: İki cihân sa’âdetine kavuşmak, ancak, dünyâ ve Âhiretin en yükseğine uymakla ele geçebilir “sallallahu aleyhi ve sellem”. Feylesoflar, islâmiyyetin sâhibine “aleyhissalâtü vesselâm” uymadıkları, kalp gözlerini Ona uymak sürmesi ile parlatmadıkları için, âlem-i emirden haberleri bile yoktur. Nerede kaldı ki, Allahu Teâlâ&#39;nın zâtına ve sıfatlarına erişebilsinler. Onların kısa görüşleri, ancak âlem-i halka yetişebiliyor. Bunu bile iyi göremiyorlar. Felsefecilerin beş cevher dedikleri şeyin hepsi, âlem-i halktandır. Nefse ve akla mücerredâtdandır, demeleri, bunları tanımadıkları içindir. Nefs veyâ nefs-i nâtıka dedikleri cevher, nefs-i emmâredir. Nefs-i emmâreyi temizlemek lâzımdır. Çünki, hep kötülük, aşağılık ister. Bunun âlem-i emirde ne işi var. Mücerred olmak nesine gerek. Akl da, ancak his uzvları ile anlaşılan şeyleri ölçebilir. His edilmeyen ve his olunanlara benzemeyen şeyleri kavrayamaz. Böyle şeyler, akl ile anlaşılamaz. Bundan dolayı, âlem-i emri anlayamaz. O hâlde akl da, âlem-i emrden değildir. Ya’nî mücerredâtdan olamaz. Âlem-i emrin birinci basamağı (kalp)dir. İkinci mertebesi (Rûh)dur. Rûhun üstü, (Sır) mertebesidir. Sırrın üstü, (Hafî), hafînin üstü (Ahfâ) mertebesidir. Bu beşine, (Beş cevher) denirse, yeri vardır. İşin özünü göremediklerinden, saksı parçalarını cevher sanmışlar. Âlem-i emrin bu beş cevherini anlamak ve bunlar üzerinde bilgi edinmek ancak, Muhammed Resûlullahın “sallallahu aleyhi ve sellem” izinde gidenlerin büyüklerine nasîb olmuştur. İnsana, (Âlem-i sağîr) [küçük âlem] denir. İnsandan başka mahlûkların hepsine, (Âlem-i kebîr) [büyük âlem] denir. Âlem-i kebîrde bulunan her şeyin, Âlem-i sagîrde bir nümûnesi, benzeri vardır. İnsandaki beş cevher de, birer nümûnedir. Bunların Âlem-i kebîrde asılları vardır. Âlem-i kebîrdeki o beş cevherin birincisi Arşdır. Ya’nî insandaki kalbin, Âlem-i kebîrdeki aslı, Arşdır. Bunun için, kalbin bir ismi (Arşullah)dır. O beş cevherin, diğer dördü, hep Arşın üstündedir. Kalp, Âlem-i sagîrdeki Âlem-i halk ile, Âlem-i emir arasında ortak bir geçit olduğu gibi, Arş da, Âlem-i kebîrdeki, Âlem-i halk ile Âlem-i emir arasında bir geçittir. Kalp ile Arş, Âlem-i halkta bulunuyor ise de, Âlem-i emirdendirler. Bu beş cevheri iyice anlamak, ancak tasavvuf yolundaki mertebeleri [konakları] etraflıca ve tamâmen geçip, nihâyete varan, Evliyânın büyüklerine nasîb olur. Beyt: Her zavallı merd-i meydan olamaz;Sivri sinek de Süleymân olamaz. Allahu Teâlâ&#39;nın lütfü, ihsânı, bahtiyâr bir insana yetişip de, kalp gözü açılıp, vücûb mertebeleri gösterilirse, Âlem-i kebîrdeki, bu beş cevherin mukaddes asıllarını da, orada görür ve Âlem-i sagîr ve kebîrdeki cevherlerin, bunların nümûneleri, sûretleri olduğunu anlar. Mısra’: Bu büyük devleti bugün kime verirler. Bu, öyle büyük bir ni’metdir ki, Allahu Teâlâ, dilediği, seçtiği kimseye ihsân eder. Âlem-i emir bilgilerini anlatmak yasak edilmiştir. Çünki, çok ince bilgilerdir. Dinleyenler yanlış anlar. Sûre-i İsrâ, seksenbeşinci âyetinde meâlen, (Sizlere, ilimden pek az verildi) buyuruldu. Burada bildirilen ilim ile şereflenen, râsih âlimler, perde arkasını seyr etmektedirler. Mısra’: Ni’met sâhiblerine ni’metler âfiyet olsun. Fârisî beyt tercemesi:Perde ardındaki esrârı açmak, uygun değildir,Yoksa, rindler meclisinde, verilmeyecek haber yoktur. Mukaddes cevherlerin birincisi, Allahu Teâlâ&#39;nın izâfî sıfatlarındandır. Bu sıfatlar, vücûb ile imkân arasında geçit gibidir.  İkinci cevher, hakîkî sıfatlardır. İzâfî sıfatlar, kalbe, hakîkî sıfatlar, rûha tecellî eder. Hakîkî sıfatların üstünde bulunan üç cevher, Zât-i ilâhî mertebesindedir. Bu üç mertebenin tecellîlerine, (Tecelliyât-i Zâtiyye) derler. Bundan fazla yazmak faydalı olmaz. Fârisî mısra’ tercemesi: Kalem buraya gelince ucu kırıldı. Allahu Teâlâ size ve hidâyete kavuşanlara ve Muhammed Mustafâya “sallallahu aleyhi ve sellem” tâbi’ olanlara selâmet versin! Her ne varsa güzel, Onu anmaktan başka,Hepsi câna zehirdir, şeker dahî olsa!</p>

</body></html>