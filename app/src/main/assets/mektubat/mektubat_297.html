<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>297.MEKTUP</b></center></p>
<p></font><font face="Verdana" size="3.5">Bu mektûp, mevlânâ Bedreddîn-i Serhendî&#39;ye arabî olarak yazılmıştır. </p>

<p>Hak Teâlâ&#39;nın ihâtasını ve sereyânını açıklamaktadır:Allahu Teâlâ&#39;nın bu eşyâyı ihâta etmesi, [ya’nî kuşatması] ve bunlara sereyân etmesi, [ya’nî içine yayılması] sözleri, toplu bir şeyin, bunu meydâna getiren parçaları, zerreleri ihâta etmesi ve onlara sereyân etmesi gibidir. Meselâ bir kelime, kendisinin bütün şekillerine, sereyân eder. Kelime, isim olunca, fi’l olunca ve harf olunca, bunların da parçaları olunca, geçmiş zamânı, gelecek zamânı, emir, yasak, mastar, ism-i fâil, ism-i mef’ûl, şartlı şartsız olunca, bir harf eklenince, iki harf eklenince, çeşitli ma’nâlar veren harfler eklenince, bunlar gibi dahâ nice hâller alınca, bu kelime değişmiş olmaz. Dahâ doğrusu, bütün bu hâller, kelimenin içinde yerleşmiş bulunmaktadır. İnsan aklı, kelimenin bu çeşitli hâllerine başka başka ma’nâlar verir. Hâlbuki dışarda var olan yalnız bu kelimedir. Bunun için hepsine bu kelime demek doğru olur. Lâkin her bir hâlin, kendine uygun özel bir ismi ve vazîfesi vardır. Bu isim ve vazîfe başka hâlde bulunmaz. Meselâ, zamân bildirirse, (Fi’l) olur. Zamân bildirmezse (İsim) denir. Bir şeyi yalnız başına bildiremezse (Harf) denir. Geçmiş zamânı bildirince, (Mâdî) denir. Şimdiki ve gelecek zamânı bildirince, (Müdârî) denir. Dokuz sebepten ikisi birlikte bulunduğu zamân, (Gayr-i münsarif) denir. Bulunmazlarsa, (Münsarif) denir. Harf olunca, esre okutursa, (Cârre) denir. Üstün okutursa (Nâsıba) denir. Bunlardan birinin ismini başkası için söylemek ve birinin vazîfesini başkasına yapdırmak doğru bir iş olmaz. Dalâlet olur. Hepsi, bu bir kelime oldukları hâlde, müdârî yerine mâdî ve cârre yerine nâsıba denilemez.Allahu Teâlâ, her şeyi dahâ iyi bilir. Biz, şu kadar söyleyebiliriz ki, Allahu Teâlâ&#39;nın varlığından inen mertebelerin her birinin ismi ve vazîfeleri vardır. Bunlar, yalnız bu mertebe içindir. Varlığı lâzım olan zât ve hiçbir şeye muhtâç olmayan zât, yalnız (Cem’) ve (Ulûhiyyet) mertebesidir. Var ve yok olabilen zât ve muhtâç olan zât, (Fark) ve (Mahlûk) mertebesidir. Birinci mertebe (Rübûbiyyet) ve (Hâlıkıyyet) mertebesidir. İkinci mertebe, (Ubûdiyyet) ve (Mahlûkıyyet) mertebesidir. Bu ikisinden birinin ismini, ötekine söylemek ve nasıl olduklarını karıştırmak zındıklık olur, küfür olur. Mülhidlerden ve zındıklardan birçoğuna ne kadar şaşılsa yeridir. Bunlar nasıl oluyor da ikisini birbirine karıştırıyorlar? Birinin nasıl olduğunu, öteki için söylüyorlar. Mahlûklara Vâcibin sıfatlarını yakıştırıyorlar. Vâcibe de, mümkinin sıfatlarını söylüyorlar. Hâlbuki, mümkinlerin çeşitli olduğunu ve her çeşidin de başka başka sıfatları bulunduğunu biliyorlar. Meselâ, ışıkta ısı ve ışık enerjilerinin bulunduğunu, suda bunlardan birinin bulunmadığını, suyun soğuk ve ateşin sıcak olduğunu biliyorlar. Zevcelerinin, annelerinden başka olduğunu ve kendilerine karşı, yerlerinin ayrı olduğunu biliyorlar. İnsanları doğru yola kavuşturan ancak Allahu Teâlâ&#39;dır. Doğru yolda olanlara selâm olsun! </p>

</body></html>