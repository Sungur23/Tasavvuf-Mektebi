<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>258.MEKTUP</b></center></p>
<p></font><font face="Verdana" size="3.5">Bu mektûp, Şerîf hâna yazılmıştır.  </p>
<p>Allahu Teâlâ&#39;nın yakın olduğunu açıklamaktadır: Allahu Teâlâ&#39;ya hamd olsun. Onun seçtiği temiz insanlara selâmlar olsun! Lutfederek göndermiş olduğunuz kıymetli mektûbunuz gelerek, biz fakîrleri çok sevindirdi. Allahu Teâlâ da sizi sevindirsin! Yavrum! Allahu Teâlâ&#39;nın bizlere, kendimizden dahâ yakın olduğu, Kur’ân-ı kerîmde bildirilmiştir. Ammâ ne yapalım ki, Allahu Teâlâ, akıllarımızın, düşüncelerimizin ve bilgimizin ve anlayışımızın ötesindedir. Ötelerin ötesidir. Şunu da biliyoruz ki, bu ötelik, uzaklık, yakınlık bakımından olup, uzaklık bakımından değildir. Allahu Teâlâ, her yakından dahâ yakındır. Hattâ, Onun bir olan zâtı ya’nî kendisi, bize sıfatlarından dahâ yakındır. Hâlbuki bizler, o sıfatlarla var olduk ve varız. Bunu akıl anlayamaz. Çünki bir şeye başkasının, kendinden dahâ yakın olmasını düşünemez. Bunu açıklayabilmek için, bir misâl aradım ise de, bulamadım. Bu bilgi, kesin olarak (Nass)a, ya’nî Kur’ân-ı kerîme dayanmaktadır. Doğru olan keşfler de, böyle olduğunu gösteriyor. Tarîkat sâhipleri, tevhîdden ve birleşmekten söz etmişlerdir. Yakınlıktan, berâber olmaktan uzun uzun konuşmuşlardır. Fakat, Allahu Teâlâ&#39;nın çok yakın olduğunu hiç söylemediler. İnsanları şaşkınlıktan kurtaracak bir açıklama yapmamışlardır. Şaşılacak şeydir ki, Allahu Teâlâ&#39;nın bize çok yakın olması, bizim Ona çok uzak olmamıza sebep olmuştur. Bunu iyi anlayınız. Sözümüzde işâretler ve beşâretler vardır. Size ve doğru yolda olanlara ve Muhammed Mustafâ&#39;nın “sallallahu aleyhi ve sellem” izinde gidenlere selâm olsun!</p>


</body></html>