<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>388. MEKTUP</b></center></p>
<p></font><font face="Verdana" size="3.5">MEVZUU: Mihnetler, beliyyeler, dostların hatalarına kefarettir. Tazarru edip yalvararak, Allahu Teala&#39;dan af ve afiyet dilemek gerek.</p>
<p>NOT: İmam-ı Rabbanî Hz. bu mektubu, Mirza Muzaffer&#39;e yazmıştır.</p>
<p>***</p>
<p>Sübhan Allah, şahsınıza uymayan şeylerden sizlere selâmet ihsan eylesin Elem, mihnet, beliyyeler dostlarda hatalara kefaret sayılır. Tazarru edip Allahu Teala’ya yalvararak, onun mukaddes zatından af ve afiyet talep edilmelidir. Ona iltica ve inkisarla münacaat etmelidir. Taa, icabet eseri görülünceye kadar. Fitnelerin sükunet bulduğu dahi malum oluncaya kadar bu yalvarmalar devam etmelidir. Her ne kadar, ahbab ve nasihatçılar bu iş üzerinde durmakta iseler de, bu muamelenin sahibi onu yapmaya dahi muhtaçtır. Zira ilaç kullanmak ve perhizkâr olmak, hastalık sahibinin vazifesidir. Kardeşlerden diğerlerine gelince, hastalığın izalesine yardımcı olmaktan başka bir şey yapamazlar.</p>
<p>Yapılacak işin hakikati odur ki, hakiki Mahbub&#39;dan her ne gelir ise, onun güleryüz ve gönül hoşluğu ile karşılanması gerekir.</p>
<p>Mahbub zat katında murad olan ar husulü, muhib yanında onun zail olup kendi nefsinin arzusu yerine gelmesinden daha faziletlidir. Eğer bir muhibde (sevende) bu mana hâsıl olmaz ise, o kimse muhabbette noksandır. Hatta onda yalancıdır.</p>
<p>Bir şiir:</p>
<p>Bırakıyorum arzumu, onun arzusuna;</p>
<p>Razıyım rızasına, nefsim feda yoluna...</p>
<p>Merci-i şeriatmeab seferden dönüp sefer hallerini ve misafirlerin sıkıntılı hallerini beyan etmiş. Onların selâmetine ve afiyetine dua edip Fatiha okuduk.</p>
<p>Dua makamında iki ayet meali:</p>
<p>"Rabbimiz, unuttuk veya yanıldıysak, bizi muaheze eyleme. Rabbimiz, bizden evvelkilere yüklediğin ağırlığı bize de yükleme... Rabbimiz, takatimizin yetmediğini bize taşıtma... Bizi affeyle; Sen Mevlâmızsın, kâfir kavme karşı bize yardım eyle."(2/286)</p>
<p>"İzzet sahibi Sübhan Rabbin onların yaptıkları vasıflardan yana yücedir. Resullere selâm... Âlemlerin Rabbi Allah&#39;a hamd olsun."(38/180)</p>

</body></html>