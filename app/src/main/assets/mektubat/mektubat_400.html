<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>400. MEKTUP</b></center></p>
<p></font><font face="Verdana" size="3.5">MEVZUU: Nasihatler...</p>
<p>NOT: İmam-ı Rabbanî Hz. bu mektubu, Fetih Han Afgani&#39;ye yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullarına dahi selâm...</p>
<p>Fukaraya (dervişlere) karşı muhabbetten ve onlara olan hulustan haber veren mübarek mektup ulaştı. Bu fukaranın muhabbeti üzerine, Allahu Teala, istikamet nasip eylesin.</p>
<p>***</p>
<p>Saadetli dostlara nasihatim odur ki, sünnet-i seniyyeye ittiba edeler. O sünnetin sahibine salât, selâm ve tahiyyet... Hoşnut olunmayan bid&#39;attan dahi kaçmalar.</p>
<p>Kendisi ile amel edilmeden bırakılan bir sünnetle amel sureti ile onu ihya edene yüz şehit sevabı vardır. Artık farzlardan bir farzı, vaciblerden bir vacibi ihya edenin sevabı nasıl olacağı düşünülmelidir.</p>
<p>Namazda tadil-i erkâna riayet etmek, Hanefi ulemasının pek çoğuna göre vaciptir. İmam-ı Ebu Yusuf ve İmam-ı Şafii&#39;ye göre farzdır. Hanefi âlimlerinden bazılarına göre de sünnettir. Ne var ki, bu amel, pek çok kimselerce terk edilmiştir. Amma, bu amelin ihya edilmesindeki ecir, Allah yolunda yüz şehit sevabıdır.</p>
<p>Diğer şer&#39;i hükümleri de üstte anlatılanla kıyas etmek mümkündür. Meselâ, helâl, haram, mekruh ve daha başkaları... Dediler ki:</p>
<p>—Zulüm olarak şer&#39;i bir ölçü olmadan alınan bir danik (iki veya üç arpa ağırlığında dirhemin altıda biri kadar bir şey) sahibine iade edilecek olsa; iki yüz dirhem sadakadan daha faziletlidir.</p>
<p>Yine şöyle dediler:</p>
<p>—Bir kimsenin ameli peygamber anneli gibi şalin olsa; zimmetinde dahi bir şahsın yarım danik hakkı bulunsa, o şahsın hakkını ödemedikçe, cennete giremez.</p>
<p>***</p>
<p>Hulasa, zahir, şer&#39;i hükümleri yerine getirmekle bezendikten sonra; batına teveccüh edilmelidir. Ta ki, yapılan amel, gafletle karışık olmaya... Batının yardımı olmadan da, zahirin şer&#39;i hükümlerle bezeli olması, zordur.</p>
<p>Ulemanın vazifesi, fetvadır; ehlullahın çalışması ise ameldir. Batına ihtimam göstermek, zahire ihtimamı müstelzimdir. O kimse ki, batına ihtimam gösterip zahire ihtimam göstermekten acizdir; bu kimse mülhiddir. Onun batini halleri de istidracıdır. Batın sıhhatinin alâmeti, zahirin şer&#39;i hükümlerle bezeli olmasıdır. İstikamet yolu da budur.</p>
<p>Başarı ihsan eden Sübhan Allah&#39;tır.</p>

</body></html>