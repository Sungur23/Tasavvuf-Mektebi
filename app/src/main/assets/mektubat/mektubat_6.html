<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>6.MEKTUP</b></center></p>
<p></font><font face="Verdana" size="3.5">a) Cezbe ve sülûk husulünün beyanı. </p>
<p>b) Celâl ve cemal sıfatları ile terbiye almak. </p>
<p>c) Fenanın ve bekanın beyanı.</p>

<p>d) Nakşibendî tarikatına mensup olmanın üstünlüğü. Belâ ve musibet için dua..***İMAM-I RABBANÎ Hz. bu mektubu muhterem şeyhi Muhammed Bakibillah&#39;a yazmıştır.***Bendegânın en küçüğü AHMED&#39;den (AHMED İMAM-I RABBANÎ Hz. nin kendi ismidir.) bir arzuhaldir.Şanı büyük mutlak mürşid olan Yüce Hak, üstün teveccüh bereketi ile; bana şu ikramda bulundu: Cezbe ve sülük terbiyesi..Sonra..Beni celâl ve cemal sıfatları ile terbiye etti. Şu anda: Celâl cemalin aynı oldu; cemal dahi celâlin aynı oldu.RİSALE-İ KUDSİYE (RİSALE-İ KUDSİYE: Şeyh İmam Muhyiddin Muhammed b. Ali b. Arabi Halemi Taî Mekkî Hz. nin eseridir. Hicretin 638 (M. 1240) yılında vefat etmiştir. Allah-ü Teâlâ, sırrının kudsiyetini artırsın.) için yazılan haşiyelerde; bu ibarenin sarih manasını tahrif edip mevhum manaya almışlar. Halbuki ibare manası zahirine göre verilmiştir; tahrif ve tevil edilmesi kabil değildir.Bu terbiyenin alâmeti: Zata dayalı sevgide tahakkuktur. Anlatılan manada tahakkuk olmadan, bu terbiyenin husulüne yer yoktur.Zata dayalı sevgi, fena bulma alâmetidir. Fena ise.. Allah-ü Teâlâ&#39;nın zatından başka şeyleri unutmaktır.İlimler, tam manası ile sine sahasından ayrılmadıkça; cehl-i mutlakla tahakkuk hâsıl olmadıkça, fenadan yana nasip gelmesi imkânsızdır.Anlatılan manadaki cehil, daimîdir; onun zevaline imkân yoktur. Bazen gelip bazen de giden cinsten değildir.Bu babda son gaye mana şudur: Bekadan evvel sırf cehalet vardır; bekadan sonra da cehalet ve ilim birleşir. Burada anlatılan cehalet gözünde şuur vardır; hayret gözündeyse.. huzur..İşbu anlatılan makam: HAKK&#39;el-YAKİN makamıdır; orada ilimden ve aynden sayılan her biri, diğerine perde olamaz. Misali anlatılan cehaletten önce gelen ilim, itibar derecesi dışındadır.Her ne kadar bu makamda ilim varsa da, özdedir; şühud varsa, o da özdedir; marifet dahi özdedir. Dışarıda göz kaldığı süre; özünde hâsıl olan bir şey yoktur.Şayet nazar, öze dönük ise., yani: Tamamen.. O zaman uygun olan: Nazarın tamamen dıştan kesilmesidir.Bu manada Hace Nakşibend Hz. şöyle anlattı:— Ehlullah, fenadan ve bekadan sonra ne görürlerse., onu kendi özlerinde görürler. Marifet yollu elde ettikleri her şeye de, kendi özlerinde arif olurlar. Hayretleri dahi, yine kendi özlerinde olur.Bundan açıkça anlaşılıyor ki: Müşahede, marifet, hayret sadece özdedir; onun dışında bir şey değildir. Bunlardan, yalnız biri özde bulunursa., fenadan yana haz ve nasip yoktur. Onlardan bir kısmı dışarıda olunca,, sonunda gelmesi umulan beka nasıl gelsin?. Fena ve beka işindeki mertebelerin nihayeti budur. Ve bu: Mutlak fena halidir. Mutlak fena ise., diğerlerine göre, daha şümullüdür. Beka durumu dahi, fena hali miktarına göre olur.Üstte anlatılan mana icabı olarak, ehlullahtan bazılarının; fena ve beka ile tahakkuk sonu dışa dönük müşahedeleri vardır. Ancak bu acizlerin, (Yani: Nakşibendilerin) bağlı bulundukları makam, bütün nisbetlerin üstündedir.Bu manada bir şiir şöyledir:Her esen nesime misal Hicazî olmaz;Kalaylı demir Yemanîce revaç bulmaz. (Bu şiir Arapça metinden alınmıştır. Ancak, Farsça nüshada, şu mana ile gelmiştir:Her ayine tutan da İskender mi olur?Her kılık değiştiren Hak eri mi olur?)Geçip giden nice asırlardan sonra; anlatılan silsilenin büyüklerinden bir iki zat; bu tarikat bağını şereflendirirken, diğer silsileler için ne söylerler?Bu bağlılık, Abdülhalik Gucdüvanî Hz. ne ulaşır; sırrının kudsiyeti artsın. Onu kemale erdirip tamamlayan zat ise.. Şeyhler Şeyhidir. Yani Nakşibend namı ile maruf Bahaeddin&#39;dir; sırrının kudsiyeti artsın.Anlatılan durum bir devlettir ki ona: Kendi halifelerinden Hace Alâaddin Attar ermiştir. Bu büyük bir saadettir. Daha başka kimlere nasip olacağı, zamanla görülecektir.***Bu yolda şaşılacak durum şudur:Her ne zaman belâ ve musibet vaki olsa; öncelikle feraha ve sürura sebep oluyor. O zaman şöyle diyorum:— Daha yok mu?.Dünya metaı cinsinden bir şeyim benden gitse, gönlüm hoş oluyor; aynısının olmasını temenni ediyorum.Sebepler âlemine indirildiğim an, nazarın aczime ve fakrime ilişti. Bu da, benim için bir nevi hüzün oldu. Bu dahi, ilk baştan gelen az zarar dolayısı ile oluyordu.Anlattığım üzüntü devam ediyordu, isterse o az zarar, tezce gitsin; hiç gelmemiş gibi olsun.Bir belânın, yada musibetin defi için Subhan Allah&#39;a dua ettiğim zaman; bundan maksat, o belânın veya musibetin kalkması değildi. Gerçek olan:— «Bana dua ediniz.» (40/60)Emrine imtisaldi. Ne var ki, şu anda duadan maksat, belâ ve musibetlerin kalkmasıdır.Bundan önce zail olup giden korku ve hüzün geri döndü. Bu da, bana malum olduğuna göre: Sekir halinden geliyor.Ayıklık haline gelince., avam insanlarda bulunan acz, korku, hüzün, gam, ferahtan yana ne varsa., ayıklık hali sahibinde mevcuttur.Başlangıçta duadan gaye: Belânın kalkması değildi; ama bu mana gönlüme pek hoş gelmiyordu. Ancak, içinde bulunduğum bir hale mağlûb olmuştum.Bu arada aklıma gelen şu oldu: Peygamberlerin duaları, yalnız niyetlerinin hâsıl olması yönünde değildir. Allah-ü Teâlâ onlara salâtlar ve selâmlar eylesin.Son anlatılan hale erdikten sonradır ki: İşin hakiki yüzü meydana çıktı. O zaman bildim ki: Peygamberlerin duaları Yüce Hakka karşı acz, iftikâr, korku, inkisar yönlüdür; yalnız ilâhî emir gereği değildir.***Emir gereği olarak; zaman zaman, vukua gelen işleri arz etme cür&#39;eti meydana geliyor.</p>

</body></html>