<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>294.MEKTUP</b></center></p>
<p></font><font face="Verdana" size="3.5">Bu mektûp, oğlu zâhirî ilimlerin ve bâtın ma’rifetlerinin sâhibi Mecdeddîn hâce Muhammed Ma’sûm “kuddise sirruh” hazretlerine yazılmıştır. </p>

<p>Allahu Teâlâ&#39;nın sekiz sıfatını ve peygamberlerin ve bütün insanların mebde-i ta’ayyünlerini ve tecellîleri bildirmektedir: Varlığı lâzım olanın sekiz hakîkî sıfatının birincisi hayât sıfatı, sonuncusu tekvîn sıfatıdır. Bu sekiz sıfat üç türlüdür. Birincisinin âleme bağlılığı çoktur. Mahlûklarla ilgisi çoktur. Tekvîn sıfatı böyledir. Bunun içindir ki, Ehl-i sünnet âlimlerinden çoğu, tekvînin hakîkî sıfatlardan olmadığını, izâfî sıfatlardan olduğunu söylediler. Sözün doğrusu, tekvîn hakîkî sıfatlardandır. Fakat, mahlûklara bağlılığı çoktur. Sıfatların ikincilerinin mahlûklarla bağlılığı azdır. İlim, kudret, irâde, sem’, basar ve kelâm sıfatları böyledir. Üçüncüsü, en yüksek olan sıfatıdır. Âlemle hiç ilgisi yoktur. Hayât sıfatı böyledir. Hayât sıfatı, bütün sıfatların anasıdır. Hepsinin temelidir. Hepsinden dahâ öncedir. Buna en yakın olan sıfat, ilim sıfatıdır. İlim sıfatı, Peygamberlerin sonuncusunun (Mebde-i taayyün)üdür “sallallahu aleyhi ve sellem”. Öteki sıfatlar, başka insanların mebde-i ta’ayyünleridir. [(Ta’ayyün), zuhûr etmek, meydâna çıkmak demektir. (Mebde-i ta’ayyün), meydâna çıkmanın, var olmanın başlangıcı, kaynağı demektir.] Her sıfatın, çeşitli şeylere bağlılığı olduğu için parçaları vardır. Şöyle ki, tekvîn sıfatının, yaratmak, rızk vermek, diriltmek ve öldürmek gibi çeşitli bağlılıkları olduğu için, parçaları olmuştur. Bu parçalar da, bütünleri gibi, insanların mebde-i ta’ayyünleri olmuştur. Mebde’leri, sıfatların parçaları olan ta’ayyünler, mebde-i ta’ayyünü, sıfatın bütünü olan kimseye tâbi’ olur. Onun ayağı altında, gölgesinde yaşar. Bundan dolayı, (Filân kimse Muhammed aleyhisselâmın ayağı altındadır, falanca, Îsâ aleyhisselâmın ayağı altındadır, bir başkası için de, Mûsâ aleyhisselâmın ayağı altındadır) demişlerdir “aleyhimüssalavâtü vettehıyyâtü vetteslîmâtü etemmühâ ve ekmelühâ”. Bu parçalar, eğer sülûk yolu ile aşılır ve bütünlerine katılır ve parçaların şühûdu, bütünlerin şühûdu olursa, aralarında yalnız asıl olmaktan ve tâbi’ olmaktan başka ayrılık kalmaz. Birisi doğrudan doğruya, ikinciler ise, bunun dolayısı ile kavuşur. Çünki tâbi’ olan, her neye kavuşur, her ne görürse aslından alır. Aslı arada olmadan bir şeye kavuşamaz. Tâbi’, kendi kusûrundan dolayı, aslının arada bulunduğunu bilmeyebilir. Fakat aslı, onunla meşhûdu arasında bir perdedir. Ayıran, önleyen perde değil, kavuşturan, gösteren perdedir. Gözlük de böyledir. Gözün önündeki gözlük, görmeyi önlemez. Görülemeyen şeyleri gösterir. Parçaların, yükselerek, kendi bütününden ayrılıp, başka bir bütüne girmeleri, bu bütünün gördüğünü müşâhede etmeleri câiz değildir. Böylece Mûsâ aleyhisselâmın ayağı altında olanların Îsâ aleyhisselâmın ayağı altına geçmeleri olamaz. Fakat, Muhammed aleyhisselâmın ayağı altına girebilirler. Çünki hepsi, Onun ayağı altındadırlar “sallallahu aleyhi ve sellem”. Muhammed aleyhisselâmın rabbi, onun mebde’i olan isim, (Rabb-ül-erbâb)dır, kaynakların kaynağıdır. Bütünlerin bütünüdür. Parçaların, asıllarının aslıdır. Muhammed aleyhisselâmın ayağının altına yükselmek, aslın aslına yükselmek demektir. Başka bir asla girmek değildir. Parçalarla, bütünleri arasında, şu ayrılık vardır ki, parçanın önünde iki perde vardır: Birincisi, kendi bütünü olan aslıdır. İkincisi, aslının aslıdır. Kendi bütününün perdesi ise, yalnız aslının aslıdır. Bundan anlaşılıyor ki, Muhammed Resûlullah, arada ta’ayyünlerin perdesi olmaksızın şühûd eylemektedir. Başkalarının şühûdları ise, ta’ayyünlerin perdesindedir. Hiç değilse, Muhammed aleyhisselâmın ta’ayyünü perdesindedir. Bunun içindir ki, (Tecellî-i zâtî), yalnız Muhammed aleyhisselâma olur, başkalarının tecellîleri sıfatların perdesindedir demişlerdir. Hiç olmazsa, Muhammed aleyhisselâmın rabbi olan, rablerin rabbi perdesindedir. Muhammed aleyhisselâmın rabbi olan isim, hayât sıfatından başka, bütün ismlerin ve sıfatların üstündedir. Suâl: Başka Peygamberlerin şühûdu “alâ nebiyyinâ ve aleyhimüssalavâtü vetteslîmât” Muhammed aleyhisselâmın rabbi mebde-i ta’ayyünü perdesinde oluyor dediniz. Onun ümmetinin Evliyâsı, onun ayağı altında oldukları için, bunların şühûdları de, başka Peygamberlerin şühûdları gibi, (Rabb-ül-erbâb) perdesindedir. Böyle olunca, başka Peygamberler ile, Muhammed aleyhisselâmın ümmetinin Evliyâsı arasında ne fark olur? Cevâp: Peygamberlere, hakîkat-i Muhammedî perdesinde olan şühûddan başka, kendi mebde-i ta’ayyünleri yolundan hâsıl olan, başka bir şühûd dahâ vardır. Kalp gözlerine kendi gözlüklerini takarak, gaybı görürler. Bu iki şühûd, birlikte olmaz. Asılların aslına yükselirlerse, şühûdları, (Hakîkat-i Muhammedî) perdesinde olur. Îsâ “alâ nebiyyinâ ve aleyhissalâtü vesselâm” gökten yere indikten sonra, bu ni’mete kavuşmakla şereflenecektir. Buraya yükselmek pek gücdür. Hemen hemen olamaz gibidir. Ancak, Allahu Teâlâ&#39;nın büyük ihsânı lâzımdır. Bu sebepler âleminde, Muhammedî meşrep olan zâtın merhamet buyurup yardım etmesi lâzımdır. Kendi aslından ileri geçemez, kendi hakîkatini aşarak, (Hakîkat-ül-hakâık)a varamazsa, şühûdu, kendi hakîkatinin perdesinde olur. Hakîkat-ül-hakâıkdan [ya’nî Muhammed aleyhisselâmın mebde-i ta’ayyünü olan rabbinden, ya’nî isimden] Allahu Teâlâ&#39;nın zâtına yol vardır. Pek çok konakları geçtikten sonra kavuşulabilir. Bunun gibi, bütün olan başka hakîkatlerden de, Zât-i Teâlâ&#39;ya birer yol vardır. Pek çok konakları aştıktan sonra, bu yollardan da kavuşulabilir. Böyle olmakla berâber, hakîkat-ül-hakâık yolundan, (Vasl-ı uryânî)ye kavuşulur. Başka yollardan da, zâta kavuşulabilirse de, hakîkat-ül-hakâıkın ya’nî Hakîkat-i Muhammedî&#39;nin ince perdesi arada bulunur. Kalın değilse ve mâni’ olmaz ise de, bu kadarcık perdenin bulunması, (Tecellî-i zât) demeğe mâni’ olmaktadır. Yoksa, bütün Peygamberlere “salavâtullahi teâlâ aleyhim ecma’în” de, Zât-i Teâlâ&#39;dan, doğrudan doğruya nasîb vardır. Suâl: Hayât sıfatı, ilim sıfatının üstünde olunca, hakîkat-ül-hakâık yolunda da, hayât sıfatının ta’ayyünü perde olur. Böyle olunca, Vasl-ı uryânî nasıl olur? Niçin Tecellî-i zât denilir? Cevâp: Hayât ta’ayyünü, lâ-ta’ayyün gibidir. Çünki yüksek mertebelerde, bu ta’ayyün yok olur. Zât-i Teâlâ mertebesinde, bunun hiçbir değeri kalmaz. Zât-i Teâlâ mertebesinde, her ne kadar, başka sıfatların da, hiçbir değerleri yok ise de, onlar zât mertebesine yetişmeden önce yok olurlar. Hayât sıfatı ise, oraya yetişir de yok olur. Bundan dolayı, Hakîkat-i Muhammedî&#39;nin ta’ayyünü ve bütün başkalarının ta’ayyünleri devâmlıdırlar. Hiçbir mertebede yok olmazlar. Evet, bir şeye yetişmek başkadır. Bu şeyde yok olmak başkadır. Büyüklerden çoğunun sözlerinde mahvolmak, yok olmak denilmektedir. Bu sözler, yok gibi olmak demektir. Yok olup kalmamak demek değildir. Sâlikin ta’ayyünü görünmez olur. Yok olmaz. Yok bilmek, ilhâd olur. Zındıklık olur. Bu yolda geri kalmış olanlar, bu sözlerden, kendi yok olur sanarak, zındık olmuşlardır. Âhiret ni’metlerine ve azâplarına inanmamışlardır. Vahdetten kesrete geldikleri gibi, başka zamânda, böylece, kesretten vahdete döneceklerini sanmışlardır. Bu kesretin o vahdette yok olacağını söylemişlerdir. Bu zındıklardan birçoğu, bu yok olmağı, kıyâmetin kopması sanmışlar. Haşrı, Neşri, Hesâbı, Sırâtı ve işlerin ölçülmesini inkâr etmişlerdir. Doğru yoldan ayrılmışlar, birçoklarını da saptırmışlardır. Bunlardan birini gördüm. Kendini haklı göstermek için, mevlânâ Abdurrahmân-i Câmî&#39;nin “kuddise sirruh” şu beytini okuyordu. Fârisî beyt tercemesi: Câmî! Dünyâ ve Âhiret, ikisi birdir.Ortada görünen bu çokluk, hep hayâldir! Mevlânânın bu beyitde bildirdiği, vahdete dönüşün görünmesidir. Dönüşün kendisi değildir. Şühûdunu anlatmaktadır. Bu varlıktan başka, hiçbir şey görmediğini bildirmektedir. Çokluk, yok olmamış, onun görüşünden örtülmüştür. Yoksa, ayn ve varlık rücû’ etmemiştir. Bunlar kör gibidirler. Hiçbir Velînin “rahmetullahi aleyhim ecma’în” aczden, kusûrdan ve ihtiyâçtan kurtulamadığını görmüyorlar mı? Böyle olunca, varlıklar birleşmiştir, çokluk birliğe katılmıştır denilebilir mi? Eğer insanlar öldükten sonra, vahdete rücû’ ediyor derlerse, kâfir ve zındık olurlar. Çünki bu söz, Cehennem azâbına inanmamak olur ve Peygamberlerin bildirdiklerine inanmamak olur “aleyhimüssalavâtü vetteslîmâtü etemmühâ ve ekmelühâ”.Suâl: Birkaç yazınızda, (Ahfânın Fenâya kavuşması, ancak Velâyet-i Muhammedî&#39;de olur) diyorsunuz. Bu sözü açıklar mısınız? Cevâp: Yukarıda bildirilenlerden anlaşıldı ki, Vasl-ı uryânî, ancak Velâyet-i Muhammedî&#39;de olmaktadır. Başka velâyetlerde, aradan perdeler kalkar ise de, ince bir perde yine kalmaktadır. Bu ince perde, Hakîkat-i Muhammedî&#39;nin arada bulunmasından hâsıl olmaktadır. Bunu yukarıda bildirmiştik. (Ahfâ latîfesi) insan mertebelerinin en sonudur. En yukarıdaki mertebedir. Aradaki perdenin miktârına göre, geride bir şey kalır. Bu kalanı düşünerek, tâm Fenâ câiz olmaz. Böyle bir artığın kaldığını Muhammedî meşreb olandan başka kim anlayabilir? Muhammedî meşreb olanlardan da, milyonda birine bu keskin görüş verilirse yine büyük ni’metdir. Tasavvuf büyükleri, rûha ve sırra kadar kavuştular. Hafîden söz eden çok az oldu. Ahfâdan kim ne diyebilir? Ahfâ deryâsına dalarak onun sonsuz damlalarından bir dânesine kavuşabilen ve anlayabilen çok az, hem de pek çok az bulunur. Bu, öyle bir ni’mettir ki, Allahu Teâlâ dilediğine ihsân eder. Allahu Teâlâ, çok büyük ihsân sâhibidir.Suâl: Sana göre, Peygamberin her kavuştuğu şeyden “sallallahu aleyhi ve sellem” Onun izinde gidenlerin büyüklerine de pay düşmektedir. Buna göre, onların da vasl-ı uryânîye kavuşmaları lâzım olur. Hâlbuki, kendi Peygamberleri “aleyhimüssalavâtü vetteslîmât” arada perde olmaktadır. Bu nasıl olur? Cevâp: Vasl-ı uryânîde Peygamberin “sallallahu aleyhi ve sellem” perde olması zarar vermez. Çünki, Peygambere uyduğu için, bu vasla kavuşmaktadır. Doğrudan doğruya kavuşmuş değildir. Peygamberin arada bulunması, Ona uymanın kuvvetli olduğunu gösterir. Çünki uymak demek, uyulanın arada bulunması demektir. Aradan çıkması demek değildir. Aradan çıkması, uymak olmaz. Doğrudan doğruya kavuşmak olur. Görülüyor ki, uyulan Peygamber arada bulunacak, ona uyulduğu için Vasl-ı uryânî de hâsıl olacaktır. Suâl: Peygamberlerin sonuncusuna “sallallahu aleyhi ve sellem” uyanların yükseklerine (Vasl-ı uryânî) ve (Tecellî-i zât) deniyor da, başka Peygamberler “aleyhimüssalavâtü vetteslîmât” için bu kelimeler kullanılmıyor. Hâlbuki Peygamberimiz “sallallahu aleyhi ve sellem”, bunlara da ve onlara da perde olmaktadır? Cevâp: Ona uyanların yüksekleri için bu kelimeleri kullanmak, Ona uydukları içindir. Çünki, Peygamberlerin perde olmasının, bu sözü değiştirmeyeceği, bundan evvelki cevâpta anlaşılmıştır. Başka Peygamberler için “alâ nebiyyinâ ve aleyhimüssalavâtü vettehıyyât” böyle söylemek câiz olursa, uymakla değil, doğrudan doğruya kavuşmakla olur. Çünki o büyükler, doğrudan doğruya konakları aşmışlar, Zât-i Teâlâ&#39;ya kavuşmuşlardır. Doğrudan doğruya olan kavuşmakta, aracının bulunması, bu kelimenin kullanılmasını uygun yapmaz. Aradaki fark anlaşılmış oldu. Kendi kendine kavuşmakla, kavuşana uyarak kavuşabilmek başkadır. Bu başkalıktır ki, geçmiş Peygamberlerin, bu ümmette Peygambere uyanların en yükseklerinden dahâ üstün olduklarını göstermektedir. Doğrudan doğruya kavuşan, istenilendir. Başkasına uyarak, onun kavuştuğuna kavuşan böyle değildir. Resûlullah&#39;a uyanların büyükleri için (Vasl-ı uryânî) ve (Tecellî-i zât) kelimelerini kullanmak doğrudur. Başka Peygamberler için kullanmak, doğru olmaz dedik. Fakat, doğrudan doğruya kavuşan ile başkasının yanı sıra kavuşan, bir olabilir mi? İkisi nasıl bir olabilir ki, ni’met birincisinde tâmdır ve olgundur. İkincisinde ise, yalnız isimde ve görünüştedir. Şu kadar var ki, bu benzerlik, uyanları uyulanlar gibi yapmaktadır. Bunun içindir ki, Peygamberlerin sonuncusu “sallallahu aleyhi ve sellem”, (Ümmetimin âlimleri, İsrâîl oğullarının Peygamberleri gibidir) buyurdu. Bütün bunlardan anlaşılıyor ki, bu ümmetin Evliyâsından Tecellî-i zâtîye kavuşanlar, Tecellî-i zâtîye kavuşmayan Peygamberlerden “aleyhimüssalavâtü vetteslîmât” dahâ üstün olamazlar. Burasını iyi anlamak lâzımdır. Çünki, burada çok kimselerin ayağı kaymıştır. Allahu Teâlâ&#39;nın, sevgili Peygamberi Muhammed aleyhisselâmın sadakası olarak bu fakîre bildirdiklerini size yazdım. Suâl: Bu varlıkların hepsi, Muhammed “sallallahu aleyhi ve sellem” için yaratıldı. Başkaları varlığa ve yüksekliklere Onun yanı sıra kavuştular. Ona uymakla yükseldiler. Bunun içindir ki, kıyâmet günü, Âdem “aleyhisselâm” ve bütün başkaları, Onun sancağı altında bulunacaklardır. Sen ise, başka Peygamberlerin “aleyhimüssalavâtü vetteslîmât” Ona uyarak değil de, doğrudan doğruya kavuştuklarını söylüyorsun. Bu nasıl olur? Cevâp: Muhammed Resûlullah “sallallahu aleyhi ve sellem” için, kendi hakîkatinden Zât-i Teâlâ&#39;ya yol olduğu gibi, her Peygamberin de “alâ nebiyyinâ ve aleyhimüssalavâtü vetteslîmât” kendi hakîkatlerinden Zât-i Teâlâ&#39;ya kavuşturan yolları vardır. Bu yollardan, başkasına uyarak değil, kendi kendilerine kavuşurlar. Ümmetler böyle değildir. Peygamberlere uyarak, kendi yaradılışına uygun olan Peygamberlerin hakîkatinden, aradıklarına kavuşurlar. Ümmetler kendi kendilerine kavuşamaz. Böyle olmakla berâber, başka Peygamberler kendi kendilerine kavuşsalar bile, vasl-ı uryânî değildir. Çünki, Peygamberlerin sonuncusunun hakîkati arada ince perdedir “sallallahu aleyhi ve sellem”. Bunun için, gelen her feyiz, önce bu hakîkate gelir. Sonra buradan başkalarına ulaşır. Uymak demek de, uyulanın arada bulunması demektir. Bundan dolayı, Peygamberlerin “aleyhimüssalavâtü vetteslîmât” kendi kendilerine kavuşmaları, böyle uymaları ile birlikte bulunabilir. Ümmetlerin uymaları böyle değildir. Onların uymaları ile, kendi kendine kavuşmak birlikte olamaz. Bunu yukarıda birkaç yerde bildirdik. Suâl: Yükselirken hayât sıfatına da kavuşulabilir mi? Cevâp: Evet kavuşulabilir. Suâl: (Hayât sıfatının sonu, Zât-i Teâlâ&#39;da yok olmaktır) dediniz. Kâmillerin, yok olmak makâmından ellerine geçen nedir? Yukarıda bildirdiğinize göre, hakîkatlerin ta’ayyünlerinin aynları ya’nî kendileri yok olmaz. (Eğer yokluk varsa, nazarîdir, görünüştedir. Aynın yok olması ilhâd ve zındıklık olur) demiştiniz?Cevâp: Aynın yok olması, niçin lâzım olsun? Varlığını görememek yetişir. Böyle nazarî yok olmakta da çeşitli mertebeler vardır. Burasını iyi anlamalıdır. Her şeyin doğrusunu Allahu Teâlâ bilir. Doğru yolda gidenlere ve Muhammed Mustafâ&#39;ya uyanlara selâm olsun “sallallahu aleyhi ve sellem”!</p>

</body></html>