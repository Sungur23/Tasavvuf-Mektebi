<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>277.MEKTUP</b></center></p>
<p></font><font face="Verdana" size="3.5">Bu mektûp, molla Abdül-Hay için yazılmıştır.  </p>
<p>(İlm-el-yakîn) ve (Ayn-el-yakîn) ve (Hakk-el-yakîn) bildirilmektedir: Allahu Teâlâ, size her şeyin hakîkatini, doğrusunu bildirsin! Allahu Teâlâ&#39;nın zâtını, kendisini tanımakta (İlm-el-yakîn) demek, Onun kudretini gösteren âyetleri, alâmetleri görmektir. Bu âyetleri (Basîret) ile ya’nî kalp gözü ile görmeğe (Seyr-i âfâkî) derler. Zât-i ilâhînin şühûdu ve huzûru ise, yalnız (Seyr-i enfüsî) ile ilerlemekte olur. Bu seyr, sâlikin kendinde olan ilerlemektir. Fârisî beyt tercemesi:Ömür boyu yol alsa,hep seyr eder kendinde. Sâlikin kendi dışında olan müşâhedeleri, Allahu Teâlâ&#39;nın zâtını bildiren, işâretleri, alâmetleri görmektir. Allahu Teâlâ&#39;nın kendisini müşâhede etmek demek değildir. Hakâık-ı Kur’âniyyeyi bilenlerin başı ve Âriflerin büyüğü, islâm dînine yardım edenlerin önderi olan hâce Ubeydullah “kuddise sirruhül akdes” buyurdu ki, (Seyr, ya’nî ilerlemek, iki türlüdür: Doğru üzerinde seyr ve dâire üzerinde seyr. Doğru üzerinde seyr, uzaklarda dolaşmaktır. Dâire üzerinde seyr ise, yaklaşmaktır. Bir doğru üzerinde seyr, dileği kendi dâiresinin dışında aramaktır. Dâire üzerinde seyr ise, kendi kalbinin etrâfında dönmektir ve dileği kendinde aramaktır). Görülüyor ki, his edilen veyâ Âlem-i misâlde görülen, şekillerden herhangi biri olan ve nûrlar, ışıklar gerisinde bulunan tecellîler, görünmeler hep (İlm-el-yakîn) hâsıl eder. Her ne şekil olursa olsun ve nasıl nûr olursa olsun, renkli nûr olsun, renksiz nûr olsun, sınırlı olsun veyâ sonsuz olsun, bütün dünyâyı doldursun veyâ doldurmasın, nûrların ve şekillerin hepsi, ilm-el-yakîn içindedir. Mevlânâ Abdurrahmân-i Câmî “kuddise sirruhüssâmî” hazretlerinin (Leme’ât) kitâbındaki beytlerden fârisî bir beytin tercemesi: Ey dost! Seni her yerde ararım,Her an senden haberler sorarım. beytini açıklarken buyuruyor ki: (Bu beyt, dostu, âfâkta ya’nî insanın dışında görmeği haber veriyor. İlm-el-yakîni bildiriyor). Bu şühûd, maksattan, dilekten haber vermediği için, Onun huzûrunu, ancak işâretlerle ve düşüncelerle hâsıl ettiği için, ateşi bildiren dumanın ve harâretin şühûdu gibidir. Bunun için, bu şühûd, ilm-el yakînden ileri gidemez. (Ayn-el-yakîn) bilgisi hâsıl edemez. Sâlikin varlığını yok edemez. Ayn-el-yakîn ise, ilm-el-yakîn ile bilindikten sonra, Allahu Teâlâ&#39;yı müşâhede etmektir. Bu şühûd, sâlikin varlığını yok eder. Bu şühûd çoğalınca, sâlikin ta’ayyünü büsbütün yok olur. Kendi ta’ayyününden hiçbir şeyi müşâhede etmez. Ya’nî kendini müşâhedede fânî olur. Bu (Tâife-i aliyye) “kaddesallahu teâlâ esrârehüm” arasında bu şühûda (İdrâk-i basît) denir. (Ma’rifet) de derler. Bu idrâk, câhillerde de, yüksek olanlarda da vardır. Fakat, birbirlerine benzemez. Yüksek olanlarda mahlûkların şühûdu, Allahu Teâlâ&#39;nın şühûduna mâni’ olmaz. Belki onlar, Allahu Teâlâ&#39;dan başka hiçbir şeyi müşâhede etmezler. Câhillerde böyle değildir. Mahlûkların şühûdu, Hak Teâlâ&#39;nın şühûduna mâni’ olur. Bu şühûddan haberleri olmaz. Bunu idrâk etmezler. Bu ayn-el-yakîn, ilm-el-yakîni örter. Önceden ilm-el-yakîn de, ayn-el-yakîni örtüyordu. Bu şühûd hâsıl olunca şaşkınlık ve bilgisizlik olur. İlim kalmaz. Büyüklerden birkaçı “kaddesallahu teâlâ sirreh” buyurdu ki, (İlm-el-yakîn, ayn-el-yakîni örter. Ayn-el-yakîn de ilm-el-yakîni örter). Yine buyurdular ki, (Tâm ma’rifet hâsıl olduğunu anlamak için, kendi sırrına bakmak ve orada hiçbir bilgi bulmamak lâzımdır. Böyle olan kimsenin ma’rifeti tâmdır. Ma’rifetin bundan ötesi yoktur). Büyüklerden birkaçı da “kaddesallahu teâlâ esrârehümül aliyye” buyurdu ki, (Allahu Teâlâ&#39;yı en çok tanıyan ârifin, Allahu Teâlâ&#39;yı bilmesi çok az olur, hayrete düşer. Şaşırır kalır). (Hakk-ul-yakîn) demek, yakîn ya’nî anlamak kalmadıktan ve ârif yok olduktan sonra, Allahu Teâlâ&#39;yı müşâhede etmektir. Ammâ ârifin Hak Teâlâ&#39;yı şühûdu, Hak Teâlâ iledir “celle ve alâ”. Kendi müşâhedesi değildir. Sultânın eşyâsını ancak kendi vâsıtaları taşır. Hakk-el-yakîn bilgisi, (Bekâ-billah) makâmında hâsıl olur. Hadîs-i kudsîde, (Benimle işitir ve benimle görür) buyuruldu ki, bu makâmı göstermektedir. Sâlikte tâm Fenâ hâsıl olduktan, Zât-i ilâhîde ve sıfatlarında fânî olduktan ya’nî zâttan ve sıfatlarından başka her şeyi unuttuktan sonra, Allahu Teâlâ sâlike yeni bir vücûd, varlık ihsân eder. Onu şaşkınlıktan, şu’ûrsuzluktan kurtarır. Şu’ûr ve uyanıklık verir. İhsân olunan bu varlığa (Vücûd-i mevhûb-i Hakkânî) denir. Bu makâmda, ilm-el-yakîn ile ayn-el-yakîn birbirini perdelemez, örtmez. Şühûd ile birlikte ilim vardır. İlm var iken de, müşâhede etmektedir. Ârif bu makâmda kendi ta’ayyününü Hak Teâlâ sanmıştır. Kendisinin mahlûk olan ta’ayyünü olduğunu anlamamıştır. Çünki, hiçbir mahlûku müşâhede etmemektedir. Tecelliyât-i sûriyyede kendi ta’ayyünlerini ve sûretlerini, Hak Teâlâ olarak tanımaktadır. Onlar kendisinin mahlûk olan ta’ayyünleridir. Bu ta’ayyünlerinde fânî olmadığı için bunların müşâhedesini, Şühûd-i Hak sanmaktadır. Bu nerde, o nerde? Toprak için olan nedir, her şeyin sâhibi için olanlar nedir?Câhiller bu sözleri işitince, (Tecellî-i sûrî) ile (Hakk-el-yakîn)in birbirlerinden başka olmadığını sanırlar. Her ikisi de kendini Hak Teâlâ sanmaktır. Fakat ârif, Tecellî-i sûrîde kendi sûretine, şekline (Ben) der. Hakk-el-yakînde ise, kendi hakîkatine, özüne (Ben) der. Tecellî-i sûrîde Hak Teâlâ&#39;yı kendi görür. Bu makâmda ise, Hak Teâlâ&#39;yı Hak Teâlâ ile görür. Kendisi göremez. Görülüyor ki, Tecellî-i sûrîde şühûd sözü bir bakımdan söylenebilir. Çünki, Hak Teâlâ ancak Hak Teâlâ ile görülebilir. Bu da, hakk-el-yakîn mertebesindedir. Burada şühûd demek, tâm yerinde olur. Zamânımızdaki birkaç şeyh, bu inceliği ve ayrılığı anlamadıkları için ve yakînlik deyince, maddelerin birbirine yakın olmasını düşündükleri için, din büyüklerine dil uzatıyorlar. Hakk-el-yakîni yukarda açıkladığımız gibi bildirenleri kötülüyorlar. Allahu Teâlâ&#39;yı tanımak, Tecellî-i sûrîde hâsıl olur diyorlar. Hâlbuki Tecellî-i sûrî sülûkün ya’nî bu yolculuğun başlangıcında hâsıl olmaktadır. Onlar buna hakk-el-yakîn diyorlar. Hâlbuki hakk-el-yakîn, yolun sonunda ele geçebilir. Onların yolun sonunda kavuştukları ve hakk-el-yakîn dedikleri, bize yolun başında Tecellî-i sûrî olarak hâsıl olmaktadır. Allahu Teâlâ, dilediğini doğru yola kavuşturur. Vesselâm.</p>

</body></html>