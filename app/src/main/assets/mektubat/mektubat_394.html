<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>394. MEKTUP</b></center></p>
<p></font><font face="Verdana" size="3.5">MEVZUU: Nasihatler ve düşük dünya müzahrafatına aldanmaktan sakındırmak.</p>
<p>NOT: İmam-ı Rabbanî Hz. bu mektubu, Muhammed Murad&#39;a yazmıştır.</p>
<p>*** </p>
<p>Allah&#39;a hamd olsun. Onun seçmiş olduğu kullarına dahi selâm... Korkmaktayım ki, gönül sahici arkadaşlar, zahirde bir tazeliği ve tadı olan düşük dünyaya aldanalar... Yine korkarım ki, mubahtan şüphelilere, şüphelilerden dahi harama meyledeler. Bu halleri ile de, Mevlâ&#39;larından utanıp hacil olarak kalalar...</p>
<p>Yerinde olur ki, tevbe ve inabede yerli kadem ola ve şer&#39;an yasak olan işler dahi, öldürücü zehri olarak biline... Bir şiir:</p>
<p>İşte nasihatim sizlere dostlarım zira siz;</p>
<p>Çocuklar gibisiniz, dünya da süslü eviniz...</p>
<p>***</p>
<p>Sübhan Allah, keremi icabı olarak, mubah dairesini geniş kıldı. Kendi gönlünün darlığından ötürü, bu geniş daireyi dar zannedenin şekaveti ne kadar kötüdür. Adımını dahi, bu geniş dairenin dışına atmaktadır. Şer&#39;i sınırları aşıp şüphelilere ve haramlara düşmektedir.</p>
<p>Akıllı olan kimseye o düşer ki, şer&#39;i hadlere tutuna ve kıl kadar olsa dahi onun ötesine aşmaya...</p>
<p>Adet yerini bulsun ve iş olsun diye namaz kılıp oruç tutanlar çoktur. Lâkin şer&#39;i hududu tutup muttaki ve vera haline sahip olanlar azdan da azdır. Hatta batılın arasını ayırd eden ise, bu takva ve vera hali olmaktadır. Zira suret hasebi ile namaz ve oruç her ikisinden de sudur etmektedir. Vera üzerine Resulullah (sav) Efendimiz şöyle buyurdu: "Dininizin sebatını ve kıyamını sağlayan vera halidir." Resulullah (sav) Efendimiz bir başka hadis-i şerifinde ise şöyle buyurdu: "Hiçbir şey, vera haline muadil olamaz."</p>
<p>Arkadaşlar, her ne kadar lezzetli yemekleri yemekte ve güzel elbiseleri giymekte iseler de; lâkin lezzet ve fayda fukaranın (dervişlerin) taamında ve bunların libasındadır. Bir mısra:</p>
<p>O padişahlaradır; bu dahi tebaaya...</p>
<p>Amma, her iki zümre arasında çok fark vardır. Onun bir tanesi, Mevlâ&#39;nın rızasından uzaktır; diğer ise, Mevlâ&#39;nın rızasına yakındır. Bundan başka, birinin muhasebesi ağır olup diğerinin muhasebesi ise, hafiftir. Dua makamında bir ayet-i kerime meali:</p>
<p>"Rabbimiz, katından bize rahmet ver. Bizim için işimizde muvaffakiyet hazırla."(18/10)</p>
<p>Sultan Murad&#39;ın nasipli oluşundandır ki, tevbeye ve inabeye muvaffak oldu; tarikat aldı. Sübhan Allah&#39;tan temenni, sebat ve istikamettir. Size ve diğer kardeşlere selâm...</p>

</body></html>