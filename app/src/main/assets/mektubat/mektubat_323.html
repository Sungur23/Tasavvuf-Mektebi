<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>323. MEKTUP</b></center></p>
<p></font><font face="Verdana" size="3.5">MEVZUU: Arşın üstündeki zuhur hariç; hiçbir zuhur, zılliyet şaibesi olmadan olmaz. Bir kalb dahi, nihayet derecesine vardığı zaman, arşın nurlarından bir lema alır.</p>
<p>NOT: İmam-ı Rabbanî Hz. bu mektubu, hakiki kardeşi Meyan Muhammed Mevdud&#39;a yazmıştır.</p>
<p>*** </p>
<p>Şeyh Bayezid-i Bistami şöyle demiştir:</p>
<p>-Arş ve onun muhteviyatı, irfan sahibinin kalbinden bir hücreye konsa... onun varlığını hissetmez.</p>
<p>Yani: Kalbin genişliğinden dolayı.</p>
<p>Şeyh Cüneyd dahi bu sözü teyid edip delille isbatlanmıştır. Bu manada demiştir ki:</p>
<p>-Hadis kadime iktiran edince, ondan bir eser kalmaz. (Yani: Hadislikten..)</p>
<p>Bunun manası şudur:</p>
<p>Arş ve onda bulunanlar, hadistir. Kıdem nurlarının zuhur mahalli olan irfan sahibinin kalbine hadis olarak iktiran edince, muzmahil ve hiçbir şey olmama durumuna girer. Mahsus olması şöyle dursun.</p>
<p>Hayret... bin defa hayret., bilhassa bu misillu kelâmın, sofiyenin reisleri olan Sultan&#39;ül-arifin ve Seyyid&#39;üt-taife&#39;den zuhura geldiği için.. Şunun için ki: Arş-ı Mecid için, irfan sahibinin kalbi yanında hiçbir itibar bırakmamaktadırlar. Arşı dahi, kıdem kalbi yanında hurundan hali bir hadis olarak görmektedirler. Kalbe dahi, onda kıdem nurlarının zuhuru dolayısı ile:</p>
<p>-Kadim...</p>
<p>İsmini vermektedirler. Diğerlerinden ne söyleyin ne yazayım?</p>
<p>İlâhi cezbelerin terbiyesinde olan bu Fakir&#39;e göre: Bir irfan sahibinin kalbi, nihayetin nihayetine ulaştığı zaman; ki bu, onun has istidadına göre olacaktır; üstünde bir başka şeyin tasavvur edilemeyeceği kemali de hasıl olduğu zaman, onun için: Arşın zuhur lem&#39;alarından bir lema&#39;nın feyiz yollu taşıp gelmesi hasıl olur. O kadar ki, onların nihayeti yoktur. Bu taşıp gelen lem&#39;a, arş lem&#39;alarına nisbetle, denizden bir damla gibidir. Hatta daha da az. &#39;</p>
<p>Arş, öyle bir şeydir ki; Allahu Taala onun için:</p>
<p>"Azim.."(9/129)</p>
<p>İsmini verip istiva sırrını dahi, onda sabit eylemiştir, irfan sahibinin kalbine, temsil ve teşbih yollu, camiiyeti dolayısı ile:</p>
<p>-Arşullah...</p>
<p>Denir. Alem-i kebirde arş, halk alemi ile emir alemi arasında nasıl bir berzah ve her iki halk tarafını da cami ise... kalb dahi o şekilde, alem-i sağirde, halk alemi ile emir alemi arasında bir berzahtır, her iki halk tarafını da camidir. Yani Ademi sağirden... Bu manadan ötürü de, yine kalb için; temsil yollu:</p>
<p>-Arş...</p>
<p>Denir.</p>
<p>Şu manaları dinle, dinle:</p>
<p>Zıllıyet şaibesinden münezzeh ve müberra olan kıdem nurlarının zuhur kabiliyeti, arş-ı mecide mahsustur. Alem-i emirden, alemi halktan, alemi kebirden, alem-i sağirden hiçbir şeye bu türlü bir kabiliyet yoktur.; Arş-ı mecid müstesna... irfan sahibi kâmil zatın kalbi, berzahiyet ve camiiyet alâkası dolayısı ile, o nurlardan iktibas eder; o ummandan bir avuç alır.</p>
<p>Arştan başka her zuhur, marifeti tam olan irfan sahibinin kalbi, zılliyet damgası ile damgalanmıştır. Aslından yana hiçbir raiha almamıştır.</p>
<p>Üstte; lığı gibi bir cümleyi Beyazid-i Bistami söylemiş olsaydı; sekirden geçmiş olurdu ki, onu kendisine bırakırdık. Ne var ki, ayıklık iddia eden Cüneyd-i bağdadi&#39;den o cümlenin süduru, güzel düşmüyor.</p>
<p>Başka ne yapılabilir ki? İşin hakikatini anlayamamışlardır; zılliyet ummanı dalgasından çıkmamışlardır. Yani: Sahile...</p>
<p>Söylediğimiz mana: Halktan pek çoğunun nazarında uzak görülmekte</p>
<p>ise de; lâkin, yarın bugünden daha yakındır; acele etmesinler... Bir ayet-i kerime meali: "Allah&#39;ın emri geldi. Onu acele istemeyiniz. O , ortak etmekte oldukları şeylerden yana yüceliğe sahib sübhandır."(16/1)</p>
<p>Selâm hidayete tabi olup Mutabaat-ı Mustafa&#39;yı bırakmayanlara. Ona ve âline salâtlar ve selâmlar. Keza, enbiya ü mürselinden, mukarreb meleklerden kardeşlerine de. Sair salih kullara da. Keza mümin ve müminelerin de hepsine..</p>

</body></html>