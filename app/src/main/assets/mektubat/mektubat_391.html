<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>391. MEKTUP</b></center></p>
<p></font><font face="Verdana" size="3.5">MEVZUU: Bu taife-i aliyyeye olan muhabbet, onlara karşı ihlâs; fenafillaha ve bekabillaha vesiledir. Ve bu münasebetle bazı hususların beyanı..</p>
<p>NOT: İmam-ı Rabbanî Hz. bu mektubu, Darabhan&#39;a yazmıştır. </p>
<p>***</p>
<p>Allah&#39;a hamd olsun. Onun seçmiş olduğu kullara da selâm...</p>
<p>***</p>
<p>Sizin hanedanınızda bir sinertilik devleti vardır. Bu da, dervişlere tevazu, bu yüksek tabakaya da hizmettir. Hem de, gına sebepleri mevcud ve istiğna maddeleri var iken. Bu durum ise, bu taife-i aliyyeye muhabbetten ve onlara karşı ihlâstan haber vermektedir; bu fırka-i naciye ile olan meveddeti, onlarla hususiyeti anlatmaktadır. Bu manada: "İnsan, sevdiği ile beraberdir" manasına gelen hadis-i şerif yeterlidir.</p>
<p>Bundan başka:</p>
<p>"Onlar, öyle bir topluluktur ki; onlarla oturan şaki olmaz..." hadis-i şerif dahi, bu tabaka ile oturanlara yeterli bir sevinç sebebidir.</p>
<p>Bu muhabbet, Sübhan Allah&#39;ın yardımı ile istilâ eder ve o derece bir üstünlük alır ki, kalbde onun gayrını bırakmaz, diğer taallukatı dahi tamamen kalbden izale eder, daha muhabbet levazımı dahi zuhura gelir. Bunlar da; mahbuba itaat, onun arzusuna uymak, ahlâkı ve evsafı ile ahlâklanmaktır. İş bu durumda, mahbubda fena hâsıl olur ki, fenafişşeyhe benzer. Fena-fişşeyh dahi bu tarikatta birinci derecedir.</p>
<p>Bu fenafişşeyh dahi, ikinci defa fenafillaha vesile olur. Bekabillah da, bu ikinci fenanın üzerine tertip edilmiştir; velayeti husule getiren de budur.</p>
<p>Hulâsa, bir kimsenin tavassutu olmadan, başka hakiki mahbubun muhabbeti müyesser olur ise, bu büyük bir devlettir; fenayı ve bekayı husule getirir. Bu devlet olmayınca, mutlaka kâmil ve mükemmel bir zatın tavassutu gerekir.</p>
<p>O zatı bulduktan sonra gerekir ki, kendisine şeyh bile bütün muratlarını dahi onun muratlarına tabi kıla... Ve onda fena bula... Zira bu fena, fenafillaha vesile olacak, tamamı ile onu masiva bağlarından halâs edip kendisini velayet derecelerine ulaştıracaktır.</p>
<p>Bir şiir:</p>
<p>Şeker yemesi gerekir ehl-i safranın;</p>
<p>Bu, rağmına olsa dahi ehl-i sevdanın.</p>
<p>***</p>
<p>Üstte anlatılan misillu cümleler, talipleri ve heveslileri şevke ve rağbete getirmek içindir.</p>
<p>Doğruyu basan ihsan eden Sübhan Allah&#39;tır.</p>
<p>***</p>
<p>Kalan sözümüz şu ki:</p>
<p>Fakirlerin (dervişlerin) dua mektubunu getiren Muhammed Kasım, büyüklerin çocuklarındandır. Fakirlerin (dervişlerin) hizmetindedir amma, çeşitli terbiye ve nimetlerle, büyük kardeşinin yanında büyümüştür. Günlerin mihnetini az görmüştür. Kendisinde, hizmetinize girme şevki vardır. Kendisini emirlerin hizmetine verip halini gözetecek olursanız, keremden uzak olmaz.</p>
<p>Bundan ziyadesi baş ağrıtmaktır.</p>
<p>Vesselam...</p>

</body></html>