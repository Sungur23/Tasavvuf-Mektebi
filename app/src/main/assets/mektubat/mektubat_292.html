<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>292.MEKTUP</b></center></p>
<p></font><font face="Verdana" size="3.5">Bu mektûp, Abdülhamîd-i Bingâlî&#39;ye yazılmıştır. </p>

<p>Tasavvuf yolcusuna lâzım olan edepler ve onların birkaç şüphelerinin giderilmesi bildirilmektedir: Bismillâhirrahmânirrahîm. Peygamberinin edepleri ile bizleri edeplendiren ve Muhammed Mustafâ&#39;nın “sallallahu aleyhi ve sellem” ahlâkına kavuşturan Allah&#39;ımıza hamd olsun! Bu yolun sâlikleri ikiye ayrılır: Yâ mürîd olurlar, yâhut murâd olurlar. Murâd olanlara müjdeler olsun! Cezbe ve muhabbet yolundan, bunları durmadan çekerler. Aradıklarına ulaştırırlar. Lâzım olan her edebi, pîr yardımı ile veyâ arada pîr olmadan, bunlara öğretirler. Yanıldıkları zamân, haber verirler. Ondan dolayı bir şey yapmazlar. Eğer rehbere ihtiyâcı olursa, kendisi aramadan, uğraşmadan ona kavuştururlar. Kısaca, Allahu Teâlâ&#39;nın sonsuz olan ihsânı, onun her zamân imdâdına yetişir. Sebep yaratarak veyâ sebepsiz olarak, işini görürler. Şûrâ sûresi onüçüncü âyetinde meâlen, (Allahu Teâlâ, dilediğini seçerek kendine kavuşturur) buyuruldu.Tâlip olanların, arada vâsıta olmadan kavuşmaları çok güçtür. Cezbe ve sülûk ni’metlerine kavuşmuş olan, Fenâ ve Bekâ ile şereflenmiş olan, (Seyr-i ilallah) ve (Seyr-i fillah) ve (Seyr-i anillah-i billah) ve (Seyr-i-fil-eşyâ’i billah) yollarını geçmiş olan bir vâsıtanın yardımı lâzımdır. Bunun cezbesi, sülûkundan önce olmuş ise ve murâdlardan olarak yetiştirilmiş ise, bulunmaz bir ni’mettir. Onun sözleri, ölmüş kalpleri diriltmek için devâdır. Bakışları şifâdır. Taş kesilmiş kalpler, onun muhabbetine kavuşmakla yumuşak olur. Böyle devletli bir rehber ele geçmezse, meczûb olan sâlik de, büyük bir ni’metdir. Bu da tâlipleri yetiştirebilir. Onun yardımı ile, Fenâ ve Bekâ ni’metine kavuşurlar. Fârisî beyt tercemesi: Gökler, Arşa bakılırsa aşağıdır.Yoksa, toprağa göre, çok yüksektirler. Allahu Teâlâ&#39;nın lütfû ve ihsânı ile, böyle olgun ve oldurabilen bir zât ele geçerse, onun şerefli vücûdunun kıymetini bilmelidir. Kendini ona tâm teslîm etmelidir. Kendi sa’âdetini onun rızâsına kavuşmakta aramalıdır. Onun râzı olmadığı şeyleri, kendi için felâket bilmelidir. Kısaca, bütün istekleri, onun rızâsına kavuşmak olmalıdır. Peygamberimiz “sallallahu aleyhi ve sellem”, (Bir kimsenin bütün istekleri, benim getirdiğim şeyler olmadıkça, îmân etmiş olmaz) buyurdu.Sohbetin edeplerine uymak ve şartlarını gözetmek, bu yolda herhâlde lâzımdır. Feyiz yolu, ancak bununla açılır. Bunlar gözetilmezse, hiçbir şey elde edilemez. Ondan “kaddesallahu teâlâ aleyhim ecma’în” fayda elde edilemez. Çok lâzım olan edeplerden ve şartlardan birkaçını bildiriyorum. Cân kulağı ile dinleyiniz: Tâlip, gönülden, her şeyi çıkarıp, bütün varlığı ile pîrine bağlanmalıdır. Onun yanında, ondan izin almadan, nâfile ibâdet ve zikir yapmamalıdır. Onun yanında iken, ondan başka hiçbir şeye bakmamalıdır. Bütün gücü ile, ona bağlanıp oturmalıdır. O emretmedikçe, zikir bile yapmamalıdır. Onun yanında farz ve sünnet namâzlardan başka namâz kılmamalıdır. Bir sultânın vezîri, sultânın yanında iken, kendi elbisesine bakar. Eli ile kuşağını düzeltir. O anda, sultân ona bakıyordu. Kendinden başkası ile olduğunu görünce, onu azarlayarak, benim vezîrim olasın da, benim karşımda, elbisenin kuşağı ile oynayasın. Buna dayanamam diyerek onu azarlar. Düşünmelidir ki, bu alçak dünyânın işleri için, ince edeplere dikkat edilince, Allaha kavuşturan işlerde edepleri tâm ve olgun olarak gözetmek ne kadar çok lâzım olacağı anlaşılır. Kendi gölgesi, onun elbisesine veyâ gölgesine düşmeyecek bir yerde durmağa veyâ oturmağa dikkat etmelidir. Onun namâz kıldığı yere hiçbir zamân basmamalıdır. Onun abdest aldığı yerde abdest almamalıdır. Onun kullandığı kapları kullanmamalıdır. Onun yanında, bir şey yememeli, içmemeli ve kimse ile konuşmamalıdır. Hiç kimseye, hiçbir yere bakmamalıdır. O yok iken, onun bulunduğu yere doğru ayak uzatmamalıdır. O yere doğru tükürmemelidir. Onun her yaptığını, her söylediğini, yanlış görünse bile, doğru ve iyi bilmelidir. O her şeyi ilhâm ile ve izin ile yapar. Bunun için, hiçbir işine, bir şey söylenemez. İlhâmında hatâ olsa bile, ilhâmda yanılmak, içtihâdda yanılmak gibidir. Ayıplamak ve karşı gelmek câiz olmaz. Bu yolda vâsıta olanı seven bir kimseye, Onun her yaptığı ve her sözü sevgili gelir. Ona karşılık vermenin yeri olmaz. Her işte, yemekte, içmekte, elbise giymekte, yatmakta ve ibâdetlerde, hep ona uymalıdır. Namâzı onun gibi kılmalıdır. Fıkhı, onun ibâdetlerini görerek öğrenmelidir. Fârisî beyt tercemesi:Bir güzelin yanında bulunsa kişi,Bağ ve bostân ve güllerle olmaz işi. Onun hiçbir işine, hiçbir sözüne, hardal dânesi kadar bile karşılık vermemelidir. Karşılık veren mahrûm kalmaktan kurtulamaz. İnsanların en aşağısı, bu büyüklerde kusûr gören kimsedir. Allahu Teâlâ, bu büyük belâdan bizleri korusun! Onda bir hârika, bir kerâmet aramamalıdır. Gönlünden böyle bir şey geçirmemelidir. Bir mü’minin, bir Peygamberden, bir mu’cize istediği, hiç görülmüş müdür? Kâfirler ve inanmayanlar mu’cize ister. Fârisî iki beyt tercemesi:Mu’cizeden maksat, düşmanı kırmaktır.Nebîyi sevmek demek, ona uymaktır. Îmâna gelmez herkes, mu’cize ile,Îmâna kavuşur insân muhabbetle. Gönlünde bir şüphe hâsıl olursa, hemen bildirmelidir. Şübhesi çözülmezse, kusûru kendinde bilmelidir. Pîrde hiçbir kusûr görmemelidir. Rü’yâlarını ondan saklamamalıdır. Ta’bîrlerini ondan beklemelidir. Kendi yaptığı ta’bîri de söylemeli, doğru olup olmadığını sormalıdır. Kendi keşflerine güvenmemelidir. Bu dünyâda, doğru ile yanlış karışıktır. Haklı ile haksız bir aradadır. Sıkışmadıkça ve izin almadıkça ondan ayrılmamalıdır. Ondan ayrılıp başkasına gitmek, mürîtliğe yakışmaz. Sesini, onun sesinden yükseltmemelidir. Onunla yüksek sesle konuşmak, edepsizlik olur. Kendine gelen her feyzi, her keşfi, ondan bilmelidir. Rü’yâda, başka şeyhlerden feyiz geldiğini görürse, onları da, kendi şeyhinden bilmelidir. Bütün üstünlüklerin ve feyizlerin onda bulunduğunu, kendisine uygun olan feyzi, bu feyze uygun olan bir zât şeklinde olarak Ondan geldiğini ve onun latîfelerinden, o feyze uygun bir latîfenin, o zât şeklinde göründüğünü bilmelidir. Kendisi yanılarak, Onun latîfesini, başka zât sanmış, feyzi ondan geliyor bilmiştir. Bu büyük bir yanılmaktır. Hak Teâlâ yanılmaktan korusun! İnsanların en üstünü hürmetine, sa’âdete vâsıta olan zâta inancı ve sevgiyi doğru eylesin “sallallahu aleyhi ve sellem”. Kısacası, (Tasavvuf baştan başa edeptir), ata sözü olmuştur. Edebi gözetmeyen bir kimse, Allahu Teâlâ&#39;ya kavuşamaz. Edeplerden birkaçını yapamadığı için üzülürse ve edepleri yerine getiremezse ve uğraştığı hâlde başaramazsa, affolunur. Fakat, kusûrunu bildirmesi lâzımdır. Eğer Allah korusun, edepleri gözetmez ve bundan dolayı üzülmezse, bu büyüklerin fâydasına ve bereketine kavuşamaz. Fârisî beyt tercemesi:Sa’âdet yazılmamışsa bir kimseye,Fâydalanmaz Peygamberi görse de. Bir kimse, vâsıtanın yardımı ile Fenâ ve Bekâ mertebesine kavuşarak, ilhâm ve ferâset yolu kendisine açılırsa ve Ondan bu müjdeyi alırsa ve kemâle geldiğini işitirse, o zamân, ilhâm olunan birkaç şeyde Ona uymaması ve kendi ilhâmına göre hareket etmesi câiz olur. Çünki böyle yükselen bir mürîd, rehbere uymaktan kurtulmuştur. Başkasına uyması hatâ olur. Resûlullah&#39;ın “sallallahu aleyhi ve sellem” Ashâbı ictihâd işlerinde ya’nî Kur’ân-ı kerîmde ve hadîs-i şerîflerde açıkça bildirilmemiş olan şeylerde, O Server&#39;in ictihâdından ayrılmışlardır. Bunların birkaçında, Ashâbın ictihâdı doğru olmuştur. Çok okuyanlar, böyle olduğunu bilirler. Bundan anlaşılıyor ki, olgunlaşan birinin vâsıtaya uymaması câizdir. Ona uymaması edepsizlik olmaz. Hattâ bu mertebenin edebi, ona uymamaktır. Eğer böyle olmasaydı, edeplerin en yüksek mertebesine varmış olan Ashâb-ı Kirâm, hiç uymamazlık etmezlerdi. İmâm-ı Ebû Yûsuf&#39;un, ictihâd mertebesine yükseldikten sonra, imâm-ı a’zam Ebû Hanîfeye uyması doğru değildir. Kendi re’yine uyması, İmâm-ı a’zama uymaması doğrudur “radiyallahu anhümâ”. İmâm-ı Ebû Yûsuf&#39;un, (Kur’ân-ı kerîmin mahlûk olup olmamasında, Ebû Hanîfe ile altı ay çekiştim) dediği meşhûrdur. San’atların ilerlemesi, düşüncelerin birbirlerine eklenmesi ile olur. Bir düşünce ile kalsaydı, ilerleme olmazdı. Sîbeveyh zamânında olan Nahiv bilgisine yeni buluşlar ve yeni görüşler eklenerek, bugün yüz kat fazla artmıştır. Fakat, bu ilmin temelini kuran odur. Üstünlük onundur. Her şeyin üstünü, kurucusudur. Yükseltmek şerefi ise, sonra gelenlerindir. Bundan dolayıdır ki, hadîs-i şerîfte, (Ümmetim, yağmura benzer. Öndekiler mi, sondakiler mi dahâ iyidir, belli olmaz) buyuruldu.EK: Okuyanların şüphelerini gidermek için, şunu ekleyelim ki, (Vâsıta diriltir ve öldürür. O makâmın öldürme ve diriltme gücü olması lâzımdır) demek, rûhu diriltmektir. Cismi, bedeni diriltmek değildir. Öldürmek de rûhu öldürmektir. Cismi değil. Rûhun dirilmesi ve ölmesi, Fenâ ve Bekâsıdır ki, (Velâyet makâmı)na ve kemâle ulaştırır. Olgun bir zât, Allahu Teâlâ&#39;nın izni ile, bu iki şeyi yapabilir. Bu zâtın öldürmesi ve hayât vermesi lâzımdır. Hayât vermek ve öldürmek demek, Bekâ ve Fenâ makâmına kavuşturmak demektir. Bedeni öldürmek ve ölüyü diriltmekle, bu makâmın bir ilgisi yoktur. O, bir mıknâtısa benzer. Mıknâtısın te’sîr ettiği iğne, saman çöpü gibi şeyler, onun arkasında sürüklenir. Ondan mıknâtıs enerjisi alırlar. Evliyânın hârikalar ve kerâmetler göstermesi, insan toplamak için değildir. Görünmeyen kuvvetlerle çekerler. Onları tanımayan ve sevmeyenler, onlardan istifâde edemez, yükselemezler. Binlerle mu’cize, hârika ve kerâmetler görseler, hiç fayda olmaz. Bu sözümüze inanmak için, Ebû Cehli ve Ebû Leheb&#39;i göz önüne getirmek yetişir. Allahu Teâlâ, En’âm Sûresinin yirmibeşinci âyetinde, kâfirleri bildirirken meâlen, (Âyetlerin hepsini görseler de, onlara inanmazlar. Hattâ, sana geldikleri zamân, seninle dövüşürler. Kâfirler bu söylediklerin, olsa olsa, eskilerden kalan hurâfelerdir, uydurma şeylerdir, derler) buyurdu. Vesselâm.</p>

</body></html>