<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>318. MEKTUP</b></center></p>
<p></font><font face="Verdana" size="3.5">MEVZUU: Sübhan Hakkın sıfatları için iki itibar vardır. Söyle ki:</p>
<p>a) Kendi varlıklarında husul bulmaları.</p>
<p>b) Sübhan Hakkın zatı ile kıyamları. Her iki itibar da hariçte temeyyüz etmektedir.</p>
<p>NOT: İmam-ı Rabbanî Hz. bu mektubu, Mir Şemseddin Halhali&#39;ye yazmıştır.</p>
<p>***</p>
<p>Allah&#39;a hamd olsun. Selâm seçmiş olduğu kullarına.</p>
<p>Ey Mahdum,</p>
<p>Yüce Allah&#39;ın zatı ile kaim ve mevcud olan vacib sıfatlar için iki itibar vardır. Şöyle ki:</p>
<p>a) Onların kendi varlıklarında sübut bulmalarıdır.</p>
<p>b) İkinci itibar ise... Vacib Taala&#39;nın zatı ile kıyamlarıdır.</p>
<p>Birinci itibara göre, alemle münasebeti vardır. Bununla da, taayyünlerin mebde&#39;leri olmuştur.</p>
<p>ikinci itibara göre de, alemden müstağnidir; aleme teveccühü yoktur. Keza, alemde olanlara da.</p>
<p>Üstte anlatılandan başka; birinci itibara göre; Keşfi nazarla Yüce Mukaddes Zat&#39;tan ayrılmış görülür. Zat, onun ötesinde sabit olur.</p>
<p>İkinci itibara göre de, durum, üstte anlatıldığı gibi değildir. Onda bir ayrılma tasavvur edilemez.</p>
<p>Üstte anlatılandan başka; birinci itibara göre, zata hicaplar halindedir.</p>
<p>İkinci itibara göre ise., hicaplar kalkmıştır. Libasla kaim beyaz gibidir. Ama, libasa bir hicab olmaz.</p>
<p>Bu babda netice söz şu ki:</p>
<p>-Her iki itibara göre beyaz, -ki onun kendi özünden husulünü ve libas ile kıyamını kasd ediyorum- libasın kendisine hicab değildir. İsterse, elle tutulup hissedilen o beyaz olsun; kendisinden hicab olma durumu kalkmıştır. Amma, Yüce Mukaddes Zat&#39;ın sıfatları böyle değildir. Zira onlar, birinci itibara göre hicab olmakta, ikinci itibara göre ise, hicab olmamaktadır.</p>
<p>Sakın ha... olmaya ki, iki itibar arasındaki farkı az bir şey tahayyül edesin. Zira bu Fakir, kendisinde kuvvetli cezbe, seyir sür&#39;ati olmasına rağmen, iki itibar arasını on beş seneye yakın bir zamanda kat etmiştir.</p>
<p>Mütekaddimun ulema, iki itibar arasındaki farkı bulmakta hidayete eremediler. Bunun için dediler ki:</p>
<p>-Kendi nefsinde araz husulü, aynen cevherde kıyamının husulüdür.</p>
<p>Ama, bazı müteahhirin ulema, bu farkı anlamışlardır. Hakikat olan şu ki: Arazın kendi özünde husulü, kıyami husulünden başkadır. Zira araz hakkında:</p>
<p>-Buldu kalktı...</p>
<p>Diye bir tabir kullanırlar. Bu manada, bulmak, kalkmaktan başkadır.</p>
<p>Müteahhirinden bu bazılarının araz hakkındaki tahkikleri, çıkılması gereken yere yükselten ve bilinmesine ihtiyaç duyulan hususa da vesile olmuştur.</p>
<p>Felsefeye dair tetkiklerin, kelâma dair tahkiklerin çoğu, bu seyr ü sülük işinde yardımcı olmuş; Yüce Sultan Zat&#39;ın ilâhi maarifini elde etmeye vasıta durumuna girmiştir.</p>
<p>***</p>
<p>Selâm, hidayete tabi olanlara... Mutabaat-ı Mustafa&#39;yı bırakmayanlara. Ona, âline, ashabına salâtların en tamamı, selâmların dahi ekmeli.</p>

</body></html>