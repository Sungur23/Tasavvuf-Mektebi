<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>515. MEKTUP</b></center></p>
<p></font><font face="Verdana" size="3.5">MEZVZUU: a) hallerin kusurlu oluşundan çekindirmek.</p>
<p>b) Tekmil ve kemal tahsiline teşvik.</p>
<p>NOT: İmam-ı Rabbani Hz. bu mektubu, Şeyh Hamid Ahmedi&#39;ye yazmıştır.</p>
<p>***</p>
<p>Allah&#39;a hamd olsun. Onun seçilmiş kullarına selâm.</p>
<p>Pek aziz kardeş Şeyh Hamid&#39;in mektubu gelmekte sürür verdi.</p>
<p>O ne büyük nimettir ki, yüce mukaddes Hakkın zatına rağbet hasıl olur; onun zatından başkasına da soğukluk husule gelir. Hem de fitnelerle dolu bir zamanda, bir cemaat için bir şahsın sohbetinde. Durum böyle iken, o kardeş, bu devletle gurura kapılmaz; vazifesinden geri kalmaz.</p>
<p>-Henüz Dehli uzaktır, darb-ı meseli meşhurdur. Bilinmiyor; daha yüzde biri tamam oldu mu, olmadı mı?..</p>
<p>işin başında taliplere hasıl olan haller, onlara getirdiği zevk ve lezzet; çocukların ELİFBA talimindeki temrin kabilindendir. Asıl iş, tehecciden geçip mevleviyet mertebesine ermektir. Zevklerden ve lezzetlerden uzaklaşıp velâyet-i hassaya dahil olmaktır.</p>
<p>Bir şiir:</p>
<p>Ötelerdedir henüz istiğna sarayı;</p>
<p>Olmaya ki, akla koyasın simden orayı...</p>
<p>***</p>
<p>Vakitleri mamur eylemelisiniz. Zahir ve batın olarak, şeriatla da bezenmelisiniz.</p>
<p>Bilesin ki,</p>
<p>Başkalarını kemala erdirmek, insanın kemalinin bir parçasıdır. Ve bu, velâyet-i hassa derecesidir. Şayet, sohbette bir rüşt taliplerde zahir olursa, kendilerine haller ve vecidler husule gelir ise, bu dahi bir ganimettir, isterse fena ve beka haddine ulaşmasınlar. Böyle bir şeyin hükmü, bu vakitte kibrit-i ahmer hükmüdür. Şayet bu yapılır ise...</p>
<p>Ne var ki, tarikat talimi kimin için olursa olsun; istiharelerden ve teveccühlerden sonra olmalıdır. Bu, uygundur; hatta lâzımdır.</p>
<p>Bilhassa korku ve haşyet üzere olmalısınız. Yani yapılan işte. Ta ki, bu cihetten, şeytanın tasallutundan korunasınız. Allah bizi onun şerrinden korusun.</p>
<p>Size emredilen adedi tamamladıktan sonra, kat katını yapmakla meşgul olunuz. Bundan sonrasını bana haber veriniz ki, hale münasip talimat sudur ede...</p>
<p>Yanınızda bulunan arkadaşlara bizden selâm ediniz.</p>
<p>***</p>
<p>Seyyid Yahya&#39;nın yazdığı mektup da ulaştı.</p>
<p>İnsanların kalbleri, Sübhan Hak Hazretlerine incizab ettiğinden Allah&#39;a hamd olsun. Bir de, onlar, o yüce Sultan Cenab-ı Akdes&#39;e bu kıyamete tam yakın bir zamanda müştak ve hayran oldukları için. Bir haberde şöyle varid olmuştur:</p>
<p>"Kıyamet insanların şerlileri üzerine kopacaktır."</p>
<p>Dostlara düşen; gıyaben, son nefesin selâmetle kapanmasına yapılacak duadır...</p>
<p>Dua makamında bir ayet-i kerime meali:</p>
<p>"Rabbimiz, nurumuzu tamamla; bizi bağışla... Sen her şeye kadirsin."(66/6)</p>
<p>Evel ahir selâm...</p>
<p>***</p>

</body></html>