<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>493. MEKTUP</b></center></p>
<p></font><font face="Verdana" size="3.5">MEVZUU: Rüya tabiri.</p>
<p>NOT: İmam-ı Rabbanî Hz. bu mektubu, Hace Cemaleddin Hüseyin&#39;e yazmıştır.</p>
<p>***</p>
<p>Allah&#39;a hamd olsun. Onun Resulüne dahi salât ve selâm. Sizlere de dualar ederim.</p>
<p>Pek değerli oğlunun malumu olsun ki, göndermiş olduğu mübarek mektup ulaştı.</p>
<p>Maddi ve manevi birliği, sıhhat ve afiyet haberini tazammun ettiğinden; ferah ve sürür verdi.</p>
<p>***</p>
<p>Tabirini talep ederek yazdığın rüya şöyle.</p>
<p>-Bir gün ben abdest alıyordum. Bana baygınlık geldi; düşmüşüm. Ruh bedenimden çıkmış gibi bir hale geldim. Ayıldığım zaman, güneş gibi parlayan bir nur gördüm. Gayet lâtif olarak beni kapladı. Tıpkı bir şahıs sevdiğini görünce, onun cemali şualarında kaybolduğu gibi. Bu durumda ondan yana ne bir nam kalır; ne de nişan.</p>
<p>Oğluma açık bir şekilde malum olsun ki;</p>
<p>İnsan, meşhur olan yedi latifeden mürekkeptir. Her latifenin de kendine has bir muamelesi vardır. Ona mahsus olan haller ve vecidler vardır.</p>
<p>Oğlumun halleri ve zevkleri şu anda kalb latifesine taalluk etmektedir; kalb latifesi telvinatı ile mütelevvin bulunmaktadır. Şu anda da bu kuvvetli varidat ruhunun latifesine gelmiş ve onu tasarrufu altına almıştır. Zira:</p>
<p>"Bir karyeye melikler gerince, orayı -şad edip, aziz ehlini zelil ederler. "(27/34) ayet-i kelimesindeki mana sarihtir.</p>
<p>İdrakin ve şuurun menşei olan ruh mağlup olunca, o zamanın hasılatı</p>
<p>baygınlık olur. Bu vakitte sana ait muamele dahi, ruh latifesine taalluk eder.</p>
<p>Bugünkü halkada bir nevi imdad ve muavenet vaki oldu. Yani bu nisbetin tekmili hakkında. Bunun tesiri dahi müşahede edildi. Şu da malum oldu ki, o tesir için bir vüs&#39;at hasıl oldu... Amma henüz o, sirayet sadedindedir. Allahu Teala onun itmamını nasip eylesin.</p>
<p>***</p>
<p>Yazdığın ikinci rüyaya gelelim. Yazmışsın ki:</p>
<p>-Gördüm ki, Süreyya yıldızı ile benat-ı naaş evimde karşılaştı.</p>
<p>Bu rüyanın tabiri de, birinci rüyanın tabirine uyar. Şunun için ki: Kalb nisbeti ile, ruh nisbeti bir araya gelmiştir. Yani yıldızlardan anlatılan iki kısmın karşılaşması ile... Şöyle ki:</p>
<p>Süreyya yıldızında yıldızların intizamı vardır; bunun için de kalbe uygun düşer. Benat-ı naaşta dahi, intişar vardır. Bu da ruha münasiptir.</p>
<p>İkinci rüyanın, birinci rüyadan sonra zuhura gelmesi sahihtir ve iki nisbetin içtimaına delildir. Önce zuhur etmiş olsa dahi yine sahihtir. Zira, nisbet hasıl olur amma, zuhur olmaz...</p>
<p>Bu durumda, sana önce o nisbetin husulü gösterilmiş; sonra da ikinci rüya ile zuhura gelmiş.</p>
<p>Doğruyu en iyi bilen Sübhan Allah&#39;tır.</p>
<p>Bir ayet-i kerime meali:</p>
<p>"Sübhansın (Allah&#39;ım), senin bize öğrettiğinden başka bir bilgimiz yoktur."(2/32)</p>

</body></html>