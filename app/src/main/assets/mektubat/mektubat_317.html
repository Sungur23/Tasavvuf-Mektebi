<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>317. MEKTUP</b></center></p>
<p></font><font face="Verdana" size="3.5">MEVZUU:</p>
<p>a) İlmel-yakin, aynel-yakin ve hakkal-yakin beyanındadır.</p>
<p>b) Bu ilimlerin sahibi, Müceddid-i elf-i sani olduğunun beyanıdır.</p>
<p>NOT: İmam-ı Rabbanî Hz. bu mektubu, Mir Muhammed Nu&#39;man&#39;a yazmıştır.</p>
<p>***</p>
<p>Allah&#39;a hamd olsun. Selâm seçmiş olduğu kullarına.Uzun bir müddet geçti; güzel hallerinize bizim için ıttıla olmadı.</p>
<p>Netice olarak, Sübhan Allah&#39;tan dilek: Selâmet ve istikametinizdir.</p>
<p>***</p>
<p>Bilesiniz ki,</p>
<p>İlmelm-yakin, ilmi yakin ifade eden ayetleri müşahede etmekten ibarettir. Hakikatta bu şühud, eserden müessire istidlaldir.</p>
<p>Afak ve enfüs aynalarında tecelli ve zuhurat olarak her ne ki görülür ve müşahede edilir ise... o eserden müessire istidlal kabilindedir. İsterse bu tecelliyata:</p>
<p>- Zati tecelliyat...</p>
<p>İsmini vermiş olsunlar ve o zuhurat için:</p>
<p>-Lâkeyfi...</p>
<p>Demiş olsunlar. Zira, bir şeyin aynada zuhuru, o şeyin eserlerinden bir eserin husulüdür; o şeyin aynen husulü değildir. Mana bu olunca, enfüsi ve afaki seyrin ayağı, bütünüyle ilmel-yakin dairesinin dışında olamaz. Ve... onun: Eserden müessire istidlalden başka bir nasibi olamaz.</p>
<p>Allahu Taala, şöyle buyurdu:</p>
<p>"Afakta ve nefislerinde ayetlerimizi göstereceğiz. Nihayet onun hak olduğu, apaçık kendileri için tebeyyün edecektir?"(41/53)</p>
<p>Bazıları, afaki seyri, ilmel-yakinden bilip aynel-yakini ve hakkal-yakini enfüsi seyirde isbat eylediler. Enfüs dışında bir seyre de kail olmadılar.</p>
<p>Bir mısra:</p>
<p>Aşkına düştükleri kadardır yolları insanların...</p>
<p>***</p>
<p>Bilesin ki,</p>
<p>Sübhan Hakkın kula o kadar yakınlığı vardır ki, kulun kendine olan yakınlığından daha ileridir. Kulun Sübhan Hakka bir başka seyri vardır ki, bu yakınlık tarafındadır ve vusul dahi bu seyri kat etmeye kalmıştır.</p>
<p>Bu üçüncü seyir, hakikatta ilmel-yakin için müsbettir. Çünkü o: Her ne kadar, zılliyet dairesinin dışında ise de, lâkin, zıllıyet şaibesinden beri değildir. Zira, Sübhan Zat&#39;ın isimleri ve sıfatı, hakikatte Yüce Mukaddes Haz-ret-i Zat&#39;ın zılâlindendir. Her nered ki zılliyet şaibesi vardır; o eserler ve ayetler dahilindedir.</p>
<p>Onlar, ilmel-yakin için, üç seyrinden yalnız bir seyir tesis ettiler. İkinci seyri dahi, aynel-yakin ve hakkal-yakin için hasıl olmuş saydılar. Üçüncü seyre dair hiç ağızlarını açmadılar ki, onunla ilmel-yakin dairesi tamam ola. Daha aynel-yakin ve hakkal-yakin nerede?..</p>
<p>Bir mısra:</p>
<p>Gül bahçeme bak, kıyasla baharımı.</p>
<p>***</p>
<p>Aynel-yakin ve Hakkal-yakin babında ne diyebilirim ki?.. Onu söylesem bile, kim anlar ve kim idrak eder? Zira bu türlü marifetler, velayet kapsamı dışındadır. Zira velayet erbabı, bunları idrakten aciz durumdadırlar; tıpkı zahir uleması gibi. Onu kavramaktan yana kusurludurlar.</p>
<p>Bu ilimler, nübüvvet nurlarının kandilinden alınmıştır. Onun sahibine salât, selâm ve tahiyyet. İkinci binin yenilenmesi ile buna tazelik ve canlılık hasıl olmuştur; bütün güzelliği ile zuhura gelmiştir. Bu ilimlerin ve maarifin sahibi, bu binin müceddidir ki bu, ona bakanlara gizli bir mana değildir. Bilhassa zata, sıfata ve ef&#39;ale dair ilim ve marifetinde.</p>
<p>O ilim ve maarif; haller, vecidler, tecelliyat ve zuhurat libasına girmiştir. Bu dikkat sonunda, elbette bileceklerdir ki: Bu maarif ve ilimler; ulemanın ilimleri, evliyanın da maarifi ötesindedir. Hatta onların ilimleri, bu ilimlere nisbetle kabuk kalır. Bu maarif dahi, o kabuğun özüdür.</p>
<p>Hidayet eden Sübhan Allah&#39;tır.</p>
<p>***</p>
<p>Bilesin ki,</p>
<p>Her yüz başında bir müceddid gelip geçti. Ne var ki, yüz senelerin başında gelen müceddid ile bin senenin başında gelen müceddid aynı değildir. Bunların arasındaki fark, bin ile yüz arasındaki fark gibidir. Hatta daha da fazla.</p>
<p>Müceddid o zattır ki: O müddet içinde ümmete her ne gibi feyz varidatı gelirse onun vasıtası ile gelir. İsterse o vaktin kutuplan, evtadı, ebdali ve nücebası bulunsun.</p>
<p>Bir şiir:</p>
<p>Allah&#39;a ne zorluğu olur,</p>
<p>Alemi bir şahsa doldurur.</p>
<p>***</p>
<p>Selâm hidayete tabi olup Mutabaat-ı Mustafa&#39;yı bırakmayanlara. Ona ve âline üstün salâtlar ve selâmlar. Keza, enbiya ve resullerden, mukarreb meleklerden ve şalin kullardan kardeşlerinin hemen hepsine.</p>

</body></html>