<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>421. MEKTUP</b></center></p>
<p></font><font face="Verdana" size="3.5">MEVZUU: "Resul, size ne verdiyse alın; neyi size yasak ettiyse, ondan sakının. Allah&#39;a karşı takva sahibi olun. Çünkü, Allah&#39;ın azabı çetindir." (59/7), mealine gelen ayet-i kerimenin beyanı hakkındadır.</p>
<p>NOT: İmam-ı Rabbanî Hz. bu mektubu, Seyyid Muhammed Nu&#39;man&#39;a yazmıştır.</p>
<p>***</p>
<p>Rahman Rahim Allah&#39;ın adı ile...</p>
<p>Allahu Teala, şöyle buyurdu:</p>
<p>"Resul, size ne verdiyse alın; neyi size yasak ettiyse, ondan sakının. Allah&#39;a karşı takva sahibi olun. Allah&#39;ın azabı çetindir." (59/7)</p>
<p>Bu ayet-i kerimede; emirlere imtisal, yasaklardan da sakınmak anlatıldıktan sonra, takvaya geçildi ki; şu manaya işarettir Takvanın hakikati olan, yasaklardan sakınmaya önem verile... Dinin esası da budur. Bu manada Resulullah (sav) Efendimiz söyle buyurdu:</p>
<p>"Dininizin direği vera&#39;dır. (Yani yasaklardan ve şüphelilerden korunmak...)"</p>
<p>Resulullah (sav) Efendimiz bir başka yerde ise, söyle buyurdu:</p>
<p>"Veraa hiçbir şey denk olamaz."</p>
<p>Doğrusunu en iyi bilen Sübhan Allah&#39;tır; bu ihtimamın tevili söyle olsa gerek:</p>
<p>Yasaklar yaygındır; yerine getirildiği takdirde, faydası da çoktur. Ve bu yasaklardan sakınmak işi, emre imtisal zımnında bulunur. Zira, emri yerine getirmek, onun zıddından kaçınmak sayılır. Bu mana da açıktır.</p>
<p>Yasaklardan sakınmanın faydalı oluşu çokluğu ise, onun umumiyeti cihetinden değildir. Zira o, sırf nefse muhalefettir. Emre imtisal suretleri hilâfına onda nefsin bir hazzı yoktur. Zira, onda (yasakları yapmakta) nefsin aldığı lezzet vardır.</p>
<p>• Her ne şey ki, onda nefse muhalefet daha ziyadedir; o şeyde fayda daha çoktur ve necat yoluna daha yakındır. Zira, şer&#39;i tekliflerden asıl maksat, nefsin kahrıdır. Zira, nefis, kendisini Allah&#39;a karşı düşmanlığa saptamıştır. Bu manada bir kudsi hadis şöyle geldi:</p>
<p>"Nefsine düşman ol; zira o, bana düşmanlığa saplanmıştır."</p>
<p>Mesayih tarikatlarından hangisinde şeriat hükümlerine riayet fazla ise, nefisle muhalefetin çokluğundan ötürü, Sübhan Allah&#39;a ulaştıran yolların en yakınıdır. Böyle bir tarikat ise, ancak, Tarikat-ı Nakşibendiye olur.</p>
<p>Üstte anlatılan mana icabı olarak, efendimiz ve önderimiz büyük şeyh Şah Nakşibend şöyle dedi:</p>
<p>-Nefisle olan muhalefetin çokluğu dolayısı ile, Sübhan Allah&#39;a çıkaran yolların en yakınını buldum.</p>
<p>Allahu Teala, sırrının kudsiyetini artırsın.</p>
<p>Bu Tarikat-ı Aliyyedeki şer&#39;i hükümlere ziyadesi ile riayete gelince, bu da, insaflı, anlayışlı, diğer meşayih tarikatlarına içten bakan kimseye gizli değildir.</p>
<p>Durum, anlatıldığı gibi olmasına rağmen, bazı risalelerde, ziyade izahla beyan ettim.</p>
<p>Hakikat-ı halli en iyi bilen Sübhan Allah&#39;tır. O Sübhan Zat bana yeter; ne güzel vekildir. Allahu Teala, Efendimiz Muhammed&#39;e, âline ve ashabına salât, selâm, bereketler ve ikramlar eylesin. Hüdaya ittiba edenlere selâm.</p>

</body></html>