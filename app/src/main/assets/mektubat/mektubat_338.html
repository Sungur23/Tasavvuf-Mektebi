<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>338. MEKTUP</b></center></p>
<p></font><font face="Verdana" size="3.5">MEVZUU: Şeriat-ı garraya göre zuhur eden her amel, zikre dahildir. </p>
<p>NOT: İmam-ı Rabbanî Hz. bu mektubu, Hace Serafeddin Hüseyin&#39;e yazmıştır. Allah&#39;a hamd olsun. Selâm seçmiş olduğu kullarına.</p>
<p>***</p>
<p>Pek kıymetli oğlumun, Mevlâna Abdürreşid, Mevlâna Can Muhammed ile yolladığı mübarek mektub ulaştı. Adak meblağı dahi geldi. Allahu Taala, sizleri hayırla mükâfatlandırsın. Sağlık haberiniz dahi, çokça ferahlık getirdi.</p>
<p>*** </p>
<p>Ey Oğul,</p>
<p>Fırsat ganimettir. Sağlık ve boş zaman, iki ganimettir. Vakitleri, devamlı olarak Allah&#39;ın zikrine sarf etmek gerekir. Hangi amel olursa olsun; şeriatın emri uyarınca sudur ediyorsa, o zikre dahildir. İsterse alış veriş olsun.</p>
<p>Bütün duruş ve hareketlerde, şeriat hükümlerine riayet etmek gerek. Ta ki, onların hepsi zikir ola.</p>
<p>Zikir, gafletin tardından ibarettir. Bütün fiillerde, emirlere ve yasaklara riayet edilir ise, emirleri veren, yasaklan bildiren zata karşı gaflet esaretinden necat müyesser olur. O yüce Hakkın devamlı zikri dahi hasıl olur.</p>
<p>Burada anlattığımız devamlı zikir, Hacegân&#39;ın anlattığı:</p>
<p>-Yaddaşt...</p>
<p>Manasında saklı devamlı zikir değildir. Allah onların sırlarının kudsiyetini artırsın. Zira, o mana, tamamen batına bağlıdır; bu ise zahirde yürür. Her ne kadar zor ise de, durum budur.</p>
<p>Sübhan Allah bizi ve sizi, Sahib-i Şeriat Resulullah Efendimize tabi olmakta başarılı kılsın. Ona ve âline salât, selâm ve tahiyyet.</p>

</body></html>