<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>457. MEKTUP</b></center></p>
<p></font><font face="Verdana" size="3.5">MEVZUU: Mü&#39;min kalbinin yüce şanı beyanında olup ona eziyetten men hakkındadır.</p>
<p>NOT: İmam-ı Rabbanî Hz. bu mektubu, Arabi ibare ile Mevlâna Sultan Serhendi&#39;ye yazmıştır.</p>
<p>***</p>
<p>Alemlerin Rabbi Allah&#39;a hamd olsun.</p>
<p>Salât ve selâm, onun Resulü Muhammed&#39;e ve tüm âline.</p>
<p>***</p>
<p>Sonra...</p>
<p>Bilesiniz ki,</p>
<p>Kalb, Sübhan Allah&#39;ın candır. (Komşu, yakın manalarınadır) Onun mukaddes zatında ondan daha yakın bir şey yoktur. Bilhassa ona eziyet etmekten sakınınız. Amma hangi kalb olursa olsun...İster mü&#39;min olsun; isterse asi. Zira komşu, asi olsa dahi himaye görür. Sakınınız, bundan çok sakınınız. Zira, küfürden sonra, Sübhan Allah&#39;a eziyet etmeye sebep olan kalb eziyeti gibi bir günah yoktur. Çünkü o, Sübhan Allah&#39;a pek çabuk ulaşır.</p>
<p>Halkın tümü, Sübhan Hakkın kullarıdır. Dövmek ve ihanet etmek. Amma hangi kul olursa olsun; onun efendisine eziyet muciptir.</p>
<p>Yüce Mevlâ&#39;nın şanını düşünmek gerek. O , Mutlak Malik&#39;tir. Onun halkında ancak emir buyurduğu kadar tasarruf edilir. Bu emredilen mikdar dahi, eziyet kısmına dahil değildir. Elbette yüce Allah&#39;ın emrine imtisaldir.</p>
<p>Meselâ, bekâr olarak zina eden kimsenin haddi yüz değnektir. Bu yüzün üstüne bir tane artırılırsa, zulüm olur ve eziyete dahildir.</p>
<p>Bilesiniz ki,</p>
<p>Kalb, mahlukatın en faziletlisi ve en şereflisidir. Nitekim, insan da, mahlukatın en faziletlisidir. Bu da, alem-i kabirde olanı icmal ve cem ettiği içindir. Kalb de, insanda bulunanı cem ettiğinden en faziletlidir; bir de başatında ve icmaliyetinde kemal üzere olduğundan...</p>
<p>Zira, her ne şey ki, icmal ciheti ile daha sıkıcı, cem&#39;iyet itibarı ile daha çok olur; yüce Allah&#39;ın zatına daha yakındır.</p>
<p>İnsanda bulunan, ya halk alemindendir, yahut emir aleminden. Kalbe gelince, bu iki alem arasında berzahtır.</p>
<p>Yükseliş mertebelerinde ise, o mertebelerin tazammun ettiği şeylerden insan letaifi, asıllarına kadar yükselir. Meselâ, önce suya yükselir; sonra havaya, sonra ateşe, sonra letaifin asıllarına, sonra kendisinin terbiyesine gelen cüz&#39;i isme... Daha sonra da, onun küllisine... Daha sonra da Allah&#39;ın, dilediği yere kadar yükselir. Amma kalb, böyle değildir. Zira, onun yükseleceği bir aslı yoktur. Elbet kalbden yükseliş, evvelâ yüce Zat&#39;adır.</p>
<p>Sonra kalb, gayb hüviyetinin kapısıdır. Ne var ki, anlatılan tafsil olmadan yalnız kalb yolundan vuslat zordur. Ancak o tafsili itmam ettikten sonra, vuslat müyesser olur.</p>
<p>Görmez misin ki, onda bulunan bu cem&#39;iyet ve vüs&#39;at, anlatılan tafsilli mertebeleri aştıktan sonra olmaktadır.</p>
<p>Burada:</p>
<p>-Kalb... demekten murad, geniş manası ile (basit) cami olan kalbidir. Bilinen bu et parçası değildir.</p>

</body></html>