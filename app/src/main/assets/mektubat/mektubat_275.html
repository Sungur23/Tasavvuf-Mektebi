<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>275.MEKTUP</b></center><b> </b></p>
<p></font><font face="Verdana" size="3.5">Bu mektûp, molla Ahmed-i Berkî&#39;ye yazılmıştır.  </p>
<p>Kabûl edilip edilmediği suâline cevâp vermekte ve islâmiyyet bilgilerini yaymak lâzım olduğunu bildirmektedir: Allahu Teâlâ&#39;ya hamd ve Resûlullah&#39;a salât ve selâm ederim. Size de iyi duâlar eylerim. Şeyh Hasan ve arkadaşları iki mektûbunuzu getirdi. Bizleri çok sevindirdi. Bir sahîfesinde Hâce Üveysin hâlleri yazılı idi. İkinci sahîfesinde, kabûl edilip edilmediğinizi soruyorsunuz. Bunu okuyunca, sizin hâlinizi araştırdım. Oradaki insanların size doğru koştukları ve size sığındıkları göründü. Sizi, oradaki insanların sa’âdete kavuşmaları için vâsıta yaptıkları ve o yerleri size bağladıkları anlaşıldı. Bunun için, Allahu Teâlâ&#39;ya hamd ve şükür olsun! Bu görüşümüzü, rü’yâ, hülyâ sanmayınız! Rüyâ ve hülyâ şüpheli olur. İkisine de güvenilmez. Bizim yazdıklarımızı, gözle görülür, elle tutulur gibi sağlam biliniz! Sizin bu ni’mete kavuşmanız, islâmiyyet bilgilerini öğretmekle ve fıkıh hükümlerini yaymakla olmuştur. Oralara cehâlet yerleşmişti ve bid’atlar yayılmıştı. Allahu Teâlâ, sevdiklerinin sevgisini size ihsân etti. İslâmiyyeti yaymağa sizi vesîle eyledi. Öyle ise, din bilgilerini öğretmeğe ve fıkıh ahkâmını yaymağa elinizden geldiği kadar çalışınız. Bu ikisi bütün sa’âdetlerin başı, yükselmenin vâsıtası ve kurtuluşun sebebidir. Çok uğraşınız! Din adamı olarak ortaya çıkınız! Oradakilere emr-i ma’rûf ve nehy-i münker yaparak, doğru yolu gösteriniz! Müzzemmil Sûresinin ondokuzuncu âyetinde meâlen, (Rabbinin rızâsına kavuşmak isteyen için, bu elbette bir nasîhattir) buyuruldu. Kalp ile zikir yapmak için size izin verilmişti. Buna çalışmanız da, ahkâm-ı şer’ıyyeye yapışmanız ve nefs-i emmârenin azgınlığını gidermeniz için yardımcı olur. Bu vazîfenizi de, elden bırakmayınız. Kendi hâllerinizi ve sevdiklerinizin hâllerini bilmediğiniz için üzülmeyiniz. Hâlleri bilmemek, hiçbir şey ele geçirmemek olacağını sanmayınız! Sevdiklerinizin hâlleri, sizin yüksekliğinizin aynalarıdır. Sizin hâlleriniz onlara ışık salmakta ve görünmektedir. Şeyh Hasan, sizi durduran direklerden biridir. Sizin kıymetli yardımcınızdır. Eğer Mâverâ-ün-nehir veyâ Hindistân&#39;a gitmek isterseniz, orada yerinizi tutacak şeyh Hasan&#39;dır. Ona elinizden gelen yardımı yapınız! Onu gözetiniz! Onun, zarûrî olan din bilgilerini, bir ân önce öğrenip bitirmesi için, çok uğraşınız! Onun da Hindistân&#39;a gelmesi, hem onun için, hem de sizin için çok faydalı olur. Allahu Teâlâ bizi ve sizi millet-i islâm doğru yolunda bulundursun “alâ sâhibihessalâtü vesselâm”! O kardeşimizin altı aydan beri ilerlemekte olduğunu yazıyorsunuz. Gaybet ve şu’ûrsuz hâllerinde gördüğü temiz rûhları, şimdi uyanık iken görüyor diyorsunuz. Yavrum, rûhları görmek yüksekliği göstermez. İster şu’ûrlu görsün, ister şü’ûrsuz görsün, kıymetsizdir. Bu yolun birinci adımı, Allahu Teâlâ&#39;dan başka hiçbir şey görmemektir. Dahâ başlangıçta, (Mâsivâ)dan hiçbir şey düşünmemektir. Bu sözümüzle, mahlûkları Allahu Teâlâ&#39;dan başka görmemeli ve mâsivâ olarak bilmemeli demek istemiyorum. Böyle görmek ve bilmek mahlûkları görmek demektir. Allahu Teâlâ&#39;dan başka hiçbir şeyi görmemeli ve bilmemelidir. Bu hâle (Fenâ) denir. Fenâ makâmı, bu yolun konaklarından, dahâ birinci konaktır. Fenâ hâsıl olmadıkça hiçbir şeye kavuşulamaz. Fârisî beyt tercemesi: Varmadıkça bir kimse Fenâya,Yol bulamaz hiç o, Kibriyâ&#39;ya. Bu günlerde yazılmış olan mektûplar pek kıymetlidir. Çok faydalı şeyleri bildirmektedirler. Mektûpların bir kopyasını şeyh Hasan götürdü. Dikkatle okuyunuz, iyi düşününüz. Vâlidenizin mağfireti için duâ istiyorsunuz. Gereği yapıldı. Buradakilerin hâllerini şeyh Hasan size geniş bildirecektir. Doğru yolda olanlara ve Muhammed Mustafâ&#39;nın “sallallahu aleyhi ve sellem” izinde gidenlere selâm olsun! Bu fakîr ve çocukları “kaddesallahu teâlâ sirrehül’azîz”, son nefeste selâmetimiz için duâ buyurmanızı dileriz. Vesselâm.</p>

</body></html>