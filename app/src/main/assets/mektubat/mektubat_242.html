<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>242.MEKTUP</b></center><b> </b></p>
<p></font><font face="Verdana" size="3.5">Bu mektûp, molla Bedî’uddîn&#39;e yazılmıştır.  </p>
<p>Zikr-i zât ve zikir-i nefy-i isbât bildirilmektedir: Allahu Teâlâ&#39;ya hamd ve Resûlüne salât ve selâm olsun. Size ve bütün din kardeşlerime hayırlı duâlar olsun! Kıymetli kardeşim! Dervîş Muhammed, şerefli mektûbunuzu getirdi. Bizleri sevindirdi. Kendinizi kusûrlu gördüğünüzü ve niyetlerinizi ve ibâdetlerinizi beğenmediğinizi yazıyorsunuz. Allahu Teâlâ, bu görüşünüzü arttırsın ve beğenmemenizi çoğaltsın! Bu yolda, bu iki ni’met işlerin temelidir. Suâl: İsm-i zât ile ne zamâna kadar çalışılacağını soruyorsunuz. Bu isme devâm etmekle, ne miktâr perdelerin ortadan kalkacağını ve nefy-i isbât ne vakte kadar yapılır ve bu mübârek kelime ile nelere kavuşulur ve ne kadar perde kalkar diyorsunuz?Cevâp: (Zikir) demek, gafleti gidermek demektir. Başlangıçta da, yolun sonunda da, insanın zâhiri, ya’nî bedeni, gafletten kurtulamaz. Bunun için, zâhir her zamân zikre muhtâçtır. Ba’zı zamân, isim-i zât olan (ALLAH) kelimesi ile zikir, dahâ faydalı olur. Ba’zan da, nefy-i isbât zikri, ya’nî kelime-i tevhîd söylemek dahâ uygun olur. Bâtına, ya’nî kalbe gelince, burada da, gaflet büsbütün gidinceye kadar zikir etmek elbette lâzımdır. Şu kadar var ki, başlangıçta, herkesin bu iki zikre devâm etmesi lâzımdır. Yolun ortasında ve sonunda, bu iki zikir şart değildir. Kur’ân-ı kerîm okumakla ve namâz kılmakla da gaflet giderilebilirse, bunlarla da olur. Yolda olanlara, Kur’ân-ı kerîm okumak, sonda olanlara ise, nâfile namâzları kılmak dahâ uygundur. Şunu da biliniz ki, ancak Zât-i Teâlâ&#39;ya kavuşmak isteyenler için, Zât-i Teâlâ&#39;nın isimlerle ve sıfatları düşünmekle birlikte hâzır olması da, gaflet sayılır. Bu gafleti yok etmeleri lâzımdır. Ötelerin ötesine ilerlemelidirler. Fârisî beyt tercemesi:Dost ayrılığı, az olsa da, az değildir.Gözde, kıl parçası da olsa, çok görünür. Rü’yâları yazmışsınız. Bundan önce de bildirmiştim ki, bunlar müjdecidirler. Müjde edilen şeylerin meydâna çıkmaları zamânı, dahâ gelmemiştir. Bekleyiniz ve çalışınız! Arabî beyt tercemesi: Sevgiliye kavuşmak ele geçer mi acabâ?Yüksek dağlar ve korkunç tehlikeler var arada! Vesselâm.</p>

</body></html>