<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>283.MEKTUP</b></center></p>
<p></font><font face="Verdana" size="3.5">Bu mektûp, sofî Kurbân&#39;a yazılmıştır. </p>

<p>Resûlullah&#39;ın mi’râc gecesinde Allahu Teâlâ&#39;yı görmesinin dünyâda olmayıp Âhiret&#39;te olduğu bildirilmektedir: Suâl: Ehl-i sünnet âlimleri, sözbirliği ile diyor ki, Allahu Teâlâ&#39;yı dünyâda kimse görmez. Hattâ, Ehl-i sünnet âlimlerinin çoğu, (sallallahu aleyhi ve sellem” mi’râc gecesinde Allahu Teâlâ&#39;yı görmedi) dediler. Huccet-ül-islâm imâm-ı Gazâlî, (Resûlullah&#39;ın “sallallahu aleyhi ve sellem” mi’râc gecesinde Rabbini görmediği dahâ doğrudur) demiştir. Sen ise, o Server&#39;in mi’râc gecesinde gördüğünü bildiriyorsun. Bunu nasıl açıklarsın? Cevâp: O Server “sallallahu aleyhi ve sellem” mi’râc gecesinde, Rabbini dünyâda görmedi. Âhiret&#39;te gördü. Çünki, O Server “sallallahu aleyhi ve sellem” o gece, zamân ve mekân çevresinden dışarı çıktı. Ezeli ve ebedi bir ân buldu. Başlangıcı ve sonu, bir nokta olarak gördü. Cennete gideceklerin, binlerce sene sonra, Cennete gidişlerini ve Cennet&#39;te oluşlarını o gece gördü. Ashâb-ı Kirâm arasında malı en çok olanlardan Abdurrahmân bin Avf, Ashâb-ı Kirâmın “rıdvânullahi teâlâ aleyhim ecma’în” fakîrlerinden beşyüz sene sonra Cennete girecektir. Onun beşyüz sene geçtikten sonra Cennete girdiğini gördü. Ona, niçin geç kaldığını sordu. İşte o makâmdaki görmek, dünyâda görmek değildir. Âhiret görmesi ile görmektir. Ehl-i sünnet âlimleri, dünyâda görülemez buyurdular. Biz ise, Âhiret&#39;teki görmekle gördüğünü söylüyoruz. Bu görmeyi dünyâda gördü demek de, mecâz olarak denilmiştir. Dünyâdan gidip gördüğü ve yine dünyâya geldiği için denilmiştir. Her şeyin doğrusunu Allahu Teâlâ bilir.</p>

</body></html>