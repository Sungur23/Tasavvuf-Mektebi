<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>461. MEKTUP</b></center></p>
<p></font><font face="Verdana" size="3.5">MEVZUU: İrfan sahibinin kendisine olan huzuri ilmi, yüce Hakka taalluk eder.</p>
<p>NOT: İmam-ı Rabbanî Hz. bu mektubu, Hz. Muhammed Nu&#39;man Hazretlerine yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullarına da selâm...</p>
<p>Şunun bilinmesi yerinde olur ki,</p>
<p>Hüsuli ilim, afaka nisbetlidir; huzuri ilim ise, enfüse göredir.</p>
<p>Marifette tam olan bir irfan sahibine, yüce Hakkın akrabiyeti (pek yakınlığı) muamelesi zahir olup husule gelir ise... İrfan sahibi bu üstün makamla da değerini bulur ise... onun hakkında o enfüs hükmü, afak hükmü olur. Ona taalluk eden huzuri ilim dahi hüsuli ilme tebeddül eder.</p>
<p>Yine bu vakitte, yüce Hakkın akrabiyetine enfüs hükmü taalluk eder.</p>
<p>Daha önce, enfüse taalluk eden huzuri ilim ise, bu kere o akrabiyete taalluk eder. Amma bu:</p>
<p>-O, kendisini yüce Vacib&#39;in aynı bulur. Kendisine taalluk eden ilmin de, ayniyle Sübhan Vacib&#39;e taalluk ettiğini zanneder manasına değildir.</p>
<p>Zira böyle bir şey, ayniyle tevhid muamelesidir; kurb (yakınlık) makamlarına taalluk eder. Kurbun nihayeti ise, ittihaddır. Amma akrabiyet bundan başkadır; onun muamelesi ise, bir başka şeydir.</p>
<p>Yerinde olur ki, ittihad geçile; ikilik itiraf edile... Ta ki, bunun sonunda akrabiyet tasavvuru meydana gele...</p>
<p>Üstte anlatılan:</p>
<p>-İkilik... lâfzından, kısır görüşlü, tevehhüme düşmemeli ve ittihadı da ikiliğin üstünde sanmamalıdır.</p>
<p>O ikilik ki, ittihadın altındadır; hayvanlar gibi olan avam makamıdır. Amma bu ikilik öyle bir şeydir ki, ittihad üzerine binlerce meziyeti vardır; enbiya-i kiramın da makamıdır. Onlara salât ve selâm olsun. </p>
<p>Nitekim, sekirden alt olan sahiv, avamın halidir. Amma sekirden sonra gelen sahiv hali havas makamıdır. Hatta, havasın da hası zümrenin makamıdır.</p>
<p>Nitekim, tarikat küfründen evvelki İslam, ehf-i İslâmın avamına ait İslâmdır; amma tarikat küfründen sonraki İslâm, havasın da hası olan zümrenin islâmıdır.</p>
<p>Asıl şaşılacak mana şu ki: İrfan sahibi, her ne kadar kendisini Vacib Teala görmese dahi, lâkin irfan sahibinin kendisine taalluk eden huzuri ilim, vacibe taalluk eder. Kendisine taalluk eden huzuri ilim ise, husuli olur.</p>
<p>Bir mısra:</p>
<p>Aşkta neler var neler; hayretten öte hayrete girer...</p>
<p>Zorla akıl erdirmeye çalışanın aklı, bu inceliğe eremez. Hatta onu, iki zıddın bir araya gelmesine yorar. Bu manadan olarak, irfan sahiplerinden biri şöyle demiştir:</p>
<p>-Rabbimi, zıdların biraraya gelmesiyle buldum.</p>
<p>Dua makamında bir ayet-i kerime meali:</p>
<p>"Rabbimiz, bize katından rahmet ver; işimizde bizim için başarı hazırla..."(18/10)</p>
<p>Hüdaya ittiba edenlere selâm...</p>

</body></html>