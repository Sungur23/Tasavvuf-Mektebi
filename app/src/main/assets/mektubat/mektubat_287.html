<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>287.MEKTUP</b></center></p>
<p></font><font face="Verdana" size="3.5">Bu mektûp, hakîkatleri bilen, kardeşi meyân gulâm Muhammed hazretlerine yazılmıştır “rahmetullahi aleyhimâ”. </p>

<p>Cezbe ve sülûk ve bunların ma’rifetleri bildirilmektedir:Bismillâhirrahmânirrahîm. Bize doğru yolu gösteren Allahu Teâlâ&#39;ya hamd olsun! Allahu Teâlâ, bize doğru yolu göstermeseydi, biz doğru yolu bulamazdık. Peygamberlerin hepsi “salavâtullahi teâlâ aleyhim ecma’în” doğru olarak gelmiştir. Onların sonuncusu ve en üstünü olan Muhammed “sallallahu aleyhi ve sellem” hep doğru söylemiştir “salavâtullahi sübhânehu ve berekâtühu ve tehıyyâtühu aleyhi ve aleyhim ve alâ men’ tâbe’ahüm ecma’în ilâ yevmiddîn”.Tâliplerin, gevşek ve yaradılışları aşağı olduklarından ve kâmil ve mükemmil olan bir Rehber bulamadıklarından, uzun yolu kısalttıkları ve yüksekleri bırakıp, aşağı şeyler arkasında koştukları görülmektedir. Yolda ellerine geçen en değersiz şeyleri bile bir şey sanıp, onlara bağlanıp kalmakta ve onları aranılan şey sanarak, yolun sonuna vardık, kâmil ve müntehî olduk demektedirler. Yolun sonuna varanların ve aranılana kavuşanların, yolun sonundan ve vardıkları yüksek makâmlardan bildirdiklerini, bu aşağı yaradılışlı olanlar, hayâlleri geniş olduğu ve nefislerine uydukları için, kendi bozuk hâllerine benzetmektedirler. Fârisî mısra’ tercemesi:Fâre, rü’yâda deve olmuş!Büyük denizden bir damlaya, hattâ damlanın görüntüsüne ve okyânustan bir sızıntıya, hattâ bunun görüntüsüne kavuşunca, suya kavuştuk sanmışlardır. Maddeden yapılmış olan şeylerin ba’zısını, maddesiz, anlaşılamayan şey bilmişler. Bunları görünce, Allahu Teâlâ&#39;ya kavuştuklarını sanmışlardır. Benzeri olanı, benzeri olmayana benzetmişler, onu bırakıp, buna sarılmışlar. Anlaşılamayan bilgileri, başkalarından öğrenerek inananlar ve anlaşılamayanı arayanlar, sülûk yolunu tamâmlamayan bu tâliplerden ve serâp ile avunan bu susuzlardan kat kat dahâ iyidirler. Haklı ile haksız arasında ve doğru yolda gidenle yoldan sapan arasındaki ayrılık pek çoktur. Aradıklarına kavuşamayarak, mahlûku sonsuz bilen tâliplere yazıklar olsun! Anlaşılabilen şeyleri anlaşılamayan sanıyorlar. Suçları, keşiflerinin yanlış olmasına bağışlanmayıp da, hesâba çekilirlerse, vay hâllerine! Yâ Rabbî! Unuttuklarımızdan, yanıldıklarımızdan bizleri sorumlu tutma! Bir kimse, hacca gitmek istiyor. Sevinerek yola çıkıyor. Yolda, Kâ’be&#39;ye benzer bir ev görüyor. Yalnız şekli benziyor ise de, onu Kâ’be sanıyor. Orada kalıyor. Bir başkası, hacca gitmiş olanlardan duyarak Kâ’be&#39;yi öğreniyor. Onu seviyor. Hacca gitmek istiyor. Fakat yola çıkmamış, bir adım atmamıştır. Bununla berâber, başka bir şeye Kâ’be dememiş, yalnız Kâ’be&#39;ye, doğru olarak inanmıştır. Bu kimse, yanılmış olan birincisinden dahâ iyidir. İkinci, Kâ’be&#39;ye varmamış, fakat başka bir binâyı da Kâ’be sanmamış olan üçüncü bir hac yolcusu, doğru inanan, fakat yola çıkmamış olandan elbette dahâ iyidir. Çünki bu, hem inanmakta, hem de, kavuşmak için yolculuk yapmaktadır. Bunun dahâ üstün olduğu meydândadır.Doğru yolu bulamayanlardan bir kısmı da, kendilerini maksada ermiş sanarak ve kavuştuklarını hayâl ederek, şeyhlik yapmakta, herkese yol göstermeğe kalkışmaktadırlar. Kendileri bozuk oldukları için, bu yola uygun olan çoklarını da bozmaktadırlar. Sohbetleri, kalpleri kararttığı için, tâliplerin isteklerini, çalışmalarını yok etmektedirler. Kendileri sapıttıkları gibi, başkalarını da, doğru yoldan saptırmışlardır. Kendileri yıkıldıkları gibi, başkalarını da yıkmışlardır.Kemâle geldiğini, kavuştuğunu sanmak, sülûk yapmamış meczûblarda, cezbedilmeyen sâliklerden dahâ çok olmaktadır. Çünki, mübtedîdeki ve müntehîdeki cezbeler, görünüşte ortaktır. Aşk ve muhabbetleri, görünüşte eşittir. İşin içyüzü böyle değildir. Hâlleri başkadır: Fârisî mısra’ tercemesi:Toprak başkadır, temiz âlem başkadır.Nefsin istekleri karışmış olan her şey bozuktur. Doğru yolda olanın her işi, Hak içindir. Bunu biraz sonra, inşâallahu teâlâ açıklayacağız. Görünüşteki bu benzerlik ve bağlılık, yanlış hayâllere yol açmıştır. Ebû Bekr-i Sıddîk&#39;tan gelen yolda cezbe sülûktan önce olduğu için, bu yolda, sülûk ni’metine kavuşmamış olan meczûblarda, böyle hayâller ve bu gibi vehimler çok olur. Bunlardan birçoğuna, cezbe makâmında, çeşitli hâller hâsıl olur. Bir hâlden, başka bir hâle dönerler. Bunları, sülûk konaklarında ilerlemek ve (Seyr-i ilallah) yolculuğu sanırlar. Bu değişmeleri görünce, kendilerini (Meczûb-i sâlik) bilirler.Bunun için, kısa aklımla düşündüm ki, cezbe ve sülûkun ne olduklarını, bu iki makâm arasındaki ayrılıkları, her birinin, kendisini diğerinden ayırmağa yarayan hâssalarını ve mübtedî ile müntehînin cezbeleri arasındaki farkları ve tekmîl ve irşâd makâmlarının ne olduğunu ve bu makâma bağlı olan bilgileri yazayım. Böylece, doğruyu açığa çıkarayım. Yanlış olanların bozukluğunu göstereyim. Suçlular, beğenmeseler de, bu hizmeti yapmağa, Allahu Teâlâ&#39;nın yardımı ile başladım. Doğru yolu gösteren ancak Odur. O, çok iyi bir sâhip ve çok iyi vekîldir.Bu mektûpta, iki maksatla bir hâtime vardır:Birinci maksatta, cezbe makâmındaki ma’rifetler bildirilmektedir.İkinci maksatta, sülûk bilgileri vardır.Hâtimede, tâliplere çok lüzûmlu ve faydalı olan çeşitli bilgiler vardır.BİRİNCİ MAKSAD: Sülûku bitirmemiş olan meczûblar, çok çekilseler de ve hangi yoldan çekilseler de, (Erbâb-i kulûb)dandırlar. Sülûk yapmadan ve (Tezkiye-i nefs) olmadan, kalp makâmından ileri geçilemez. Kalbin sâhibine varılamaz. Onların çekilmeleri, kalbe olan çekilmedir. Onların sevgileri kendilerinden değildir, dışardandır. Kendileri içindir. Sevilen için değildir. Çünki bu makâmda, nefis rûh ile birleşmiştir. Zulmet, nûr ile bir aradadır. Kalp makâmından kurtulmak ve kalbin sâhibine kavuşmak ve rûhun aranılana çekilmesi, rûh nefisten kurtulup aranılana dönmedikçe ve nefis rûhtan ayrılarak kulluk makâmına inmedikçe, olamaz. Bu ikisi, bir arada kaldıkça, (Hakîkat-i câmi’a-i kalbiyye) sağlamdır ve ayaktadır. Yalnız rûhun çekilmesi düşünülemez. Rûhun nefisten kurtulması ancak, sülûk konaklarını geçtikten ve Seyr-i ilallah yolculuğunu bitirdikten ve Seyr-i fillah başladıktan ve belki de, (Seyr-i anillah-i billah) yolculuğundaki (Fark-ı ba’delcem’) makâmına kavuştuktan sonra hâsıl olabilir. Fârisî beyt tercemesi:Her dilenci, olur mu bir kahraman?Nerede sivri sinek, nerede Süleymân?Müntehî ile mübtedînin cezbeleri arasındaki fark anlaşılmış oldu. Erbâb-i kulûb meczûblarının şühûdları, kesret ya’nî mahlûklar perdesi arkasında olur. Anlasalar da, anlamasalar da böyledir. Bu kesrette gördükleri de, yalnız Âlem-i ervâhtır. Rûhların âlemi, letâfet, ihâta ve sereyân bakımlarından, görünüşde, kendini yaratana benzer. (Allahu Teâlâ, Âdemi kendi sûretinde yarattı) hadîs-i şerîfi, böyle olduğunu bildirmektedir. Bunun için, rûhun şühûdunu, Hakkın şühûdu sanırlar. İhâta, sereyân, kurb ve ma’ıyyet de böyledir. Çünki sâlik, bulunduğu makâmın bir üstünü görebilir. Dahâ üst makâmları göremez. Bunların bulunduğu makâmın üstü, (Rûh makâmı)dır. Bunun için, rûh makâmından yukarısını göremezler. Rûhun şühûdundan başka, şühûdları olmaz. Rûhun üstünü görebilmek için, rûh makâmına kavuşmak lâzımdır. Muhabbet ve çekilmek de, şühûd gibidir. Hak Teâlâ&#39;nın şühûdu için, belki Ona muhabbet ve çekilmek için, Seyr-i ilallahın sonundaki Fenânın hâsıl olması lâzımdır. Fârisî beyt tercemesi:Bir kimsede hâsıl olmazsa Fenâ,Hak Teâlâ&#39;ya yol bulamaz aslâ!Başka söz bulunamadığı için şühûd diyoruz. Yoksa, bu büyüklerin işi, başkalarının dedikleri şühûdun çok ilerisindedir. Bunların aradıkları, anlaşılamayan bir varlık olduğu gibi, Ona kavuşmaları da, anlaşılamayan bir kavuşmaktır. Maddeli, ölçülü olan, Ona yol bulamaz. Sultânın hediyelerini, ancak onun hayvanları taşıyabilir. Fârisî beyt tercemesi:Anlaşılmaz, ölçülmez bağlantılar,Hak ile rûhumuz arasında var!Sülûk sâhiplerinden hakîkate varmış olanlara göre, Hak Teâlâ&#39;nın ihâta, sereyân, kurb ve ma’ıyyeti ilim yolu ile anlaşılmaktadır. Doğru yolun âlimleri de böyle söylemişlerdir. Allahu Teâlâ, bu âlimlerin çalışmalarına bol bol mükâfât versin! O büyüklere göre, Allahu Teâlâ&#39;nın kendisi bu âleme yakındır, sereyân etmiştir sanmak, bir şeye kavuşmamış olmağı, uzakda kalmış olmağı gösterir. Yaklaşmış olanlar, Allahu Teâlâ yakındır demezler. Büyüklerden biri buyurdu ki, (Yakın olduğunu söyleyen, uzaktadır. Uzaktayım diyen yakındır. Tasavvuf da budur). (Tevhîd-i vücûd) bilgileri, kalbin çekilmesinden ve muhabbetten hâsıl olmaktadır. Cezbedilmeyen, sülûk yolunda ilerleyen (Erbâb-i kulûb) bu bilgilere yakalanmaz. Sülûk ile kalpten büsbütün ayrılıp, kalbin sâhibine dönmüş olan meczûblar da, bu bilgilerden uzaklaşırlar. Tevbe ederler. Meczûblardan birçoğu, sülûk yoluna girdikleri ve bu yolun konaklarında ilerledikleri hâlde, eski makâmlarını unutmazlar. Yukarı makâmlara bakmazlar. Tevhîd bilgileri, bunları bırakmaz. Bu tehlikeden kurtulamazlar. Bunun için, yakınlık konaklarına ve mukaddes makâmlara yükselmezler. Yâ Rabbî! Bu zâlimlerin şehrinden bizi çıkar. Senden bize bir sâhip gönder. Senden bize bir yardımcı ihsân eyle!Aranılana kavuşmak, bu bilgilerden kurtulmakla belli olur. Çünki, hiçbir şeye benzemeyene yaklaştıkça âlem, yaratandan o kadar uzak bulunur. Bu zamân âlemi yaratandan başka bilmemek ve yaratanı, âlemi çevirmiş sanmak gibi şeyler olmaz. Arabî mısra’ tercemesi:Toprağa düşen nerede?Her şeyin sâhibine olan nerede?MA’RİFET 1: Hâce Nakşibend “kaddesallahu teâlâ sirrehül akdes” hazretleri, (Nihâyeti, başlangıçta yerleştirdik) buyurdu. Bu söz, müntehîlerde olan cezbe ve muhabbet, bu yolda, başlangıçta olanlara olan cezbe ve muhabbette yerleştirilmiştir demektir. Çünki müntehînin çekilmesi, rûhun çekilmesidir. Mübtedînin cezbi ise, kalbin çekilmesidir. Kalp, rûh ile nefis arasında geçit gibi olduğundan, kalp çekilirken, rûh da cezbolunmaktadır. Başlangıçta bu yerleşmenin, yalnız bu tarîkte olması, büyüklerin bu yolu, bunun hâsıl olması için, koymuş olduklarındandır. Bu yolu, buna kavuşmak için, kurdukları içindir. Yoksa, bütün cezbelerde de, bu yerleşmek vardır. Fakat, başka tarîkatlarda, rasgele hâsıl olabilmektedir. Buna kavuşmaları için, belli bir yolları yoktur. Bundan başka, bu büyüklerin yolundaki cezbe makâmı çok şânlıdır. Başkaları böyle değildir. Olsa da, çok azdır. Bunun için, bunların bir çoğuna, bu makâmda, sülûk konaklarını aşmamış olsalar bile, sülûk edenlerin karıştıkları Fenâ ve Bekâya benzeyen Fenâ ve Bekâ hâsıl olur. (Tekmîl), ya’nî başkalarını yetiştirebilmek makâmından bir şeylere kavuşurlar ki, (Seyr-i anillah-i billah) yolculuğu makâmına benzemektedir. Böylece uygun yaradılışlı olanları yetiştirebilirler. Aşağıda, bunu dahâ açıklıyacağız. İnşâallahu Teâlâ.Burada bir incelik vardır: Şöyle ki, rûh bu bedene gelmeden önce, mukaddes âlemi biraz biliyordu. Bedene gelince, bu bilgisi kalmadı. Bu yolun büyükleri, rûha eski bilgisini hâtırlatacak bir yol buldular. Fakat rûh, bedene bağlı kaldıkça, o mukaddes makâma dönen kalp oluyor. Kalbin dönmesi, nefsin ve rûhun da dönmeleri demektir. Rûhun maksada dönmesi, kalbin dönmesinde yerleştirilmiştir. Müntehîlerde, rûh Fenâ bulduktan ve hakkânî vücûdla Bekâ bulduktan sonra, rûh maksada dönmektedir. Rûhun o Bekâsına (Bekâ-billah) denir. Kalbin teveccühü içinde bulunan, rûhun teveccühü ve belki rûhun bedene gelmeden önceki teveccühü, rûhun varlığı ile birlikte olan teveccühüdür. Rûh dahâ fânî olmamıştır. Rûhun varlığı ile olan teveccühü ile, rûhun Fenâsı ile olan teveccühü başka başkadır. Kalbin teveccühü içinde olan rûhun teveccühüne nihâyet denilmesi, nihâyette yalnız rûhun teveccühü kaldığı içindir. Nihâyetin, bidâyette yerleştirilmesi demek, nihâyetin görüntüsünün bidâyette yerleştirilmesidir. Kendisinin yerleştirilmesi demek değildir. O bidâyette yerleştirilemez. Görüntünün yerleştirildiğini açıkça söylememeleri, belki, bu (Tarîka-i aliyye) talebesini çalıştırmak için olabilir. İşin doğrusu, Allahu Teâlâ&#39;nın yardımı ile, bizim bildirdiğimizdir. Sâbıkların çekilmeleri “kaddesallahu teâlâ esrârehüm”, çalışmakla, uğraşmakla değildir. Rehberin teveccühü ve huzûru iledir. Onlarınki de, kalbin çekilmesidir. Rûhun bedene gelmeden önce olan teveccühünden de, biraz kalmıştır. Rûhun bedene gelmeden önceki teveccühünün meydâna çıkması için uğraşmak, bedene gelince, teveccühü unutanlar için lâzımdır. Çalışmaları, sanki önceki teveccühü hâtırlatmak içindir. O kaçırılmış olan ni’meti bulmak içindir. Eski teveccühü unutanlar, adı geçen sâbıklardan dahâ latîf yaradılışlıdırlar. Çünki eski teveccühün hepsini unutmak, teveccühün tâm olduğunu ve onda yok olmuş olduğunu gösterir. Teveccühü unutmamak, böyle değildir. Böyle olmakla berâber, sâbıkların teveccühleri, bütün varlıklarına yayılmış, işlemiştir. Bedenleri de, rûhları gibi olmuştur. Sevilmiş ve seçilmiş olanlar da böyledir. Fakat, sevilmişlerdeki yayılış ile sâbıklardaki yayılış, başkadır. Bir şeyin kendisi ile görüntüsünün başka olmaları gibidir. Buna kavuşanlar, böyle olduğunu iyi bilirler. Evet, kavuşan muhiblerde ve olgunlaşan mürîdlerde de bu yayılış vardır. Fakat, şimşek gibi gelip geçicidir, sürekli değildir. Devâmlı yayılma, ancak sevilmiş olanlar içindir.MA’RİFET 2: Erbâb-ı kulûb meczûbları, kalp makâmında yerleşince ve o makâmın ma’rifetine ve şu’ûruna kavuşunca, tâliplere faydalı olabilirler. Bunların yanında bulunanlarda, kalbin çekilmesi ve muhabbeti hâsıl olabilir. Fakat kendileri, kemâle yetişmiş olmadıkları için, yanında bulunanlar da olgunlaşamazlar. (Nâkıstan kâmil gelmez) demişlerdir. Bunlar, yanındakileri kavuşturamaz iseler de, sülûk erbâbından dahâ faydalı olurlar. Çünki, sülûkun sonuna varsalar ve müntehîlerin cezbine kavuşsalar da, (Seyr-i anillah-i billah) ile, kalp makâmına indirilmemişlerdir. Bu âleme döndürülmemiş olan müntehî, başkalarını yetiştirmek, onlara fayda vermek makâmına mâlik olmaz. Onun âleme teveccühü, bağlılığı kalmamıştır ki, fayda verebilsin. Kendisine uyulan kimse, bir geçittir. Çünki, geçit makâmı olan, kalp makâmına inmiştir. Rûhtan ve nefisten fâydalanmaktadır. Rûh yolu ile, yukarıdan istifâde etmekte, nefis yolu ile aşağıya fayda vermektedir. Onun Allahu Teâlâ&#39;ya teveccühü ile insanlara teveccühü bir aradadır. İkisinden biri, ikincisine perde olmaz. İfâdeyi ve istifâdeyi birlikte yapmaktadır. Tasavvuf büyüklerinden birkaçı şeyhin bir geçit olmasına, Hak ile halk arasında aracı olmasıdır diyorlar. Teşbîhi ve tenzîhi kendinde toplamıştır diyorlar. İyi bilmelidir ki, geçit olmağı böyle anlamak sekirden ileri gelmektedir. Rehberlik ise, sahiv hâlidir. Şu’ûrlu olmaktır. Öyle sözler, bu makâmına yakışmaz. Çünki bu makâmda, onların nefisleri, rûhun her tarafı kaplayan nûrları içindedir. Nûrların içinde bulunması, sekre sebep olmuştur. Kalbin geçit olması makâmında ise, nefis ve rûh birbirinden ayrılmıştır. Bundan dolayı, burada sekir olamaz. Burada, da’vet makâmına uygun olan sahiv vardır.Olgun olan zâtı kalp makâmına indirdikleri zamân, geçit gibi olduğu için, âlemle bağlılık hâsıl eder. Yaradılışı uygun olanları yetiştirir. Hâlleri değişmeyen meczûbun da, kalp makâmında bulunduğu zamân, âlemle bağlılığı vardır. Tâliplere teveccüh eder. Kalbin çekilmesi ve muhabbeti olsa bile, çekilmeğe ve muhabbete kavuşmuştur. Bundan dolayı, tâliplere faydalı olur. Şunu da bildirelim ki, hâli değişmeyen meczûbun verdiği fayda miktârı, geri dönmüş müntehînin yaptığı fâydadan dahâ çoktur. Müntehînin faydası ise, meczûbun fâydasından dahâ kıymetlidir. Çünki geri dönmüş müntehînin âlem ile bağlılığı var ise de, bu bağlılık, görünüştedir. Doğrusuna bakılırsa, âlemden ayrıdır. Asla doğrudur. Onunla bâkîdir. Meczûb ise, âleme sıkı bağlıdır. Âlemin bir parçasıdır. Âlemin bâkî olduğu bekâ ile bâkîdir. İşte bunun için, tâlipler, meczûba tâm yakındırlar. Bunun için, ondan dahâ çok fayda hâsıl ederler. Geri dönen müntehîden ise, dahâ az istifâde ederler. Fakat velâyet kemâllerinin mertebelerine yükselmek, ancak müntehînin yardımı ile olur. Bundan dolayı, müntehîden istifâde etmek dahâ kıymetlidir. Bundan başka, müntehînin hakîkatte himmeti ve teveccühü yoktur. Meczûbun ise, himmet ve teveccühü vardır. Himmet ve teveccüh ile tâlibi ilerletir ise de, kemâle ulaştıramaz. Şunu da bildirelim ki, tâliplerin meczûblardan edinecekleri teveccühün sonu, rûhun unutmuş olduğu eski teveccühüdür. Bunların sohbetinde, rûh eski teveccühünü hâtırlar. Kalbin teveccühünde, eski teveccüh de birlikte hâsıl olur. Müntehîlerin sohbetinde hâsıl olan teveccüh böyle değildir. Eskiden bulunmayan yeni bir teveccühtür. Rûhun fenâsından belki de (Hakkânî vücûd) ile Bekâsından sonra hâsıl olan bir teveccühtür. Bundan dolayı, birinci teveccüh kolay hâsıl olur. İkinci teveccüh güç hâsıl olur. Kolay olan, çok olur. Güç olan, dahâ az olur. Bunun için, demişlerdir ki, cezbe hâsıl etmek için şeyhin faydası olmaz. Çünki, o bağlılık önceden var idi. Rûh bedene gelince unutuldu. Hâtırlatmak, uyandırmak lâzım oldu. Bunu hâtırlatan zâta, (Öğretici) denir. (Yetişdirici) denmez. Sülûk konaklarında ilerletmek için yetiştirici şeyh lâzımdır. Onun yetiştirmesi lâzımdır. Yetiştiricilerin, hâli değişmeyen böyle meczûblara, tâlipleri yetiştirmek için izin vermesi uygun değildir. Bunları kemâle erdirmek, yetiştirmek için bırakması doğru olmaz. Çünki, tâlipler arasında yüksek yaradılışlı olanlar vardır. Olgunlaşacak ve başkalarını da yetiştirebilecek yükseklikte yaratılmışlardır. Bunlar, böyle bir meczûbun eline düşerse, yaradılışlarındaki olgunlaşma kuvvetleri yok olabilir. Yükselmez olurlar. Buğday yetiştirmeğe elverişli bir toprağa, iyi buğdayın sağlam tohumu ekilirse, toprağın kuvvetine göre iyi buğday elde edilir. Kötü buğday tohumu veyâ nohut ekilirse, iyi buğday vermek şöyle dursun, toprağın yetiştirme kuvveti bozulur. Eğer bir meczûba izin vermekte fayda görür ve onun tâliplere faydalı olacağını anlarsa, onun tâlipleri yetiştirmesini birkaç şarta bağlar. Bunlardan biri, tâlip onun yetiştirme yoluna uygun olmalıdır. Onun yanında tâlibin yaradılışındaki kuvvet bozulmamalıdır. Kendi nefsi de, bu başkanlıktan dolayı taşkınlık yapmamalıdır. Çünki nefsi tezkiye bulmamış, kötü isteklerden vazgeçmemiştir. Bundan başka, tâlibin kendisinden her şeyi aldığını ve dahâ da alacak kuvvette olduğunu anlarsa, bunu ona bildirmeli, başka Rehbere “rahmetullahi teâlâ aleyhim ecma’în” giderek onun yanında işini bitirmesini söylemelidir. Kendini müntehî olarak tanıtmamalı, başkalarını aldatarak, herkesin yolunu kesmemelidir. İşte, meczûbun hâline ve zamâna göre, bu şartlardan uygun olanı bildirmeli, bunları gözetmesini sıkıca söyleyerek izin vermelidir. Geri dönmüş olan müntehînin tâlipleri yetiştirmesi için, böyle şartlar lâzım değildir. Çünki o, Hakka teveccüh ile halka teveccühü kendisinde toplamış olduğundan, her tarîka ve her yaradılıştaki tâlibe uygundur. Herkes, yaradılışındaki kuvvet kadar ve ona bağlılığı kadar, ondan istifâde edebilir. Her ne kadar, şeyhlerin sohbetinde, onlara bağlılığın az veyâ çok olmasından dolayı, çabuk ve yavaş ilerlemek ayrılıkları olabilir. Fakat hepsinin yetiştirme kuvvetleri birdir. Tâlipleri yetiştirirken, hâsıl olacak şöhretin Allahu Teâlâ&#39;nın bir hîlesi, aldatması olmasından korkması, bunun için Hak Teâlâ&#39;ya sığınması ve Onun merhametine sarılması lâzımdır. Çünki, bu işte ve bütün işlerinde ve bütün zamânlarında Hak Teâlâ&#39;ya sığınması, ona ihsân edilmiştir. Hiçbir vakit, hiçbir işinde ondan ayrılmaz. Bu, Allahu Teâlâ&#39;nın öyle bir ihsânıdır ki, dilediğine verir. Allahu Teâlâ, büyük ihsân sâhibidir.İKİNCİ MAKSAD: Burada sülûk anlatılacaktır.Bir tâlip, sülûk yolu ile yükselmek istediği zamân, kendi rabbi, yetiştiricisi olan isme varır ve bu isimde fânî, yok olursa, (Fenâ makâmı)na kavuşmuş olur. Bu isim ile bekâ bulduktan sonra, (Bekâ makâmı)na kavuşmuş olur. Bu Fenâ ve Bekâ ile, velâyetin birinci mertebesine yükselmekle şereflenmiş olur. Bu sözümüzü açıklamak ve incelemek lâzımdır.AÇIKLAMA: Allahu Teâlâ&#39;dan gelen feyiz iki türlüdür: Birincisi, var etmek, varlıkta durdurmak, yaratmak, rızk vermek, hayât vermek, öldürmek gibi ni’metlerdir.İkincisi, îmân, ma’rifet ve velâyet ile Peygamberlik mertebelerinin başka başka kemâlleridir. Birinci feyizler, ihsânlar, Allahu Teâlâ&#39;nın sıfatlarından gelir. İkinci feyizlerin bir çoğu, yine sıfatlardan ve başka bir çoğu da, şü’ûnlardan gelir. Sıfatlar ile şü’ûnlar arasında çok ince ayrılık vardır. Bu başkalıklar, ancak Muhammed aleyhisselâmın velâyetine kavuşanlardan pek az kimselere bildirilir. Bunları bildiren hiç kimse yoktur. Kısaca söyleriz ki: Sıfatlar, Allahu Teâlâ&#39;nın zâtından ayrı olarak dışarda vardır. Şü’ûnlar ise, Zât-i ilâhîde var denilen şeylerdir. Meselâ, su öyle yaratılmıştır ki, yukardan aşağı düşer. Onun bu düşmesi, kendisinde, hayât, ilim, kudret ve irâde varlığını düşündürür. Çünki ilim sâhipleri, ağır oldukları için ve bildikleri için yukardan aşağı inerler. Yukarıya bakmazlar. İlim ise, diri olanda bulunur. İrâde, ilme bağlı olur. Kudretin de var olması lâzım gelir. Çünki irâde, gücü yeten iki şeyden birini seçmektir. Suda bunları düşünmek, şü’ûnlara benzer. Bu şü’ûnlar var iken, suyun başka sıfatları da olabilir. Bu sıfatlar, sudan ayrı olarak var olur. Yukarıdaki düşüncelerle, ya’nî şü’ûnlarla, su diridir, âlimdir, kâdirdir ve dileyicidir denilemez. Bunları söyleyebilmek için, ayrıca sıfatların bulunması lâzımdır. Âlimlerden birkaçı, su için bu isimleri söylemişler ise de, sözleri, şü’ûn ile sıfatları birbirlerinden ayıramadıkları için olmuştur. Sıfatların yokluğunu söyleyenler de, bu ikisini ayıramayanlardır. Sıfatlar ile şü’ûnlar arasında ikinci bir ayrılık dahâ vardır: Şü’ûnların bulunduğu makâm, dalgalanan şanlı bir makâmdır. Sıfatların makâmı böyle değildir. Muhammed Resûlullah&#39;a “sallallahu aleyhi ve sellem” ve Onun gölgesinde bulunan Evliyâsına “kaddesallahu teâlâ esrârehüm”, ikinci feyiz, şü’ûnlardan gelir. Başka Peygamberlere “salavâtullahi teâlâ ve berekâtühü alâ nebiyyinâ ve aleyhim ve alâ cemî’i etbâ’ihim” ve onların gölgesinde bulunan Evliyâya bu feyiz, hattâ birinci feyiz de sıfatlardan gelir.Resûlullah&#39;ın “sallallahu aleyhi ve sellem” rabbi olan ve ikinci feyzin gelmesine vâsıta olan isim, ilmin şânının zıllıdır. İlim şânı, toplu olan ve birbirinden ayrılmış olan bütün şü’ûnları kendinde toplamaktadır. İlm şânının bu görüntüsüne (Kâbiliyyet-i zât) denir. İlim şânı ve bunun kendinde toplamış olduğu bütün şü’ûnlar, Zât-i Teâlâ&#39;nın kâbiliyetidir. Bu kâbiliyet, Zât-i Teâlâ ile ilim şânı arasında bir geçit ise de, bunun Zât-i Teâlâ tarafı anlaşılamaz olduğundan, bu geçit yalnız ilim şânına karşı olan tarafı ile anlaşılabilmektedir. Bunun için, bu kâbiliyete ilim şânının zıllı denilmiştir. Bir şeyin zıllı, o şeyin ikinci bir mertebede görüntüsüdür. Onun kendisi değildir, benzeridir. Bu kâbiliyetin hâsıl olması, iki tarafının hâsıl olması demektir. Bundan dolayı, bu geçit, mükâşefede, ilim şânının altında görünmektedir. Bu şândan sonra ve onun altında göründüğü için, onun zıllı demek uygun olmuştur. Resûlullah&#39;ın “sallallahu aleyhi ve selleme” gölgesinde bulunan Evliyânın rableri olan, onlara ikinci feyzin gelmesinde geçit olan isimler, bu kâbiliyetin zıllarıdır. Bu toplu olan kâbiliyetin açılmış, dağılmış parçalarıdır. Başka Peygamberlerin “salavâtullahi teâlâ ve teslîmatühü alâ nebiyyina ve aleyhim” rableri ve hem birinci, hem ikinci feyizlerin gelmesine geçit olan, ayrıca dışarda bulunan sekiz sıfatın Zât-i teâlâdaki kâbiliyetidir. O Peygamberlerin görüntüsü altında bulunan Evliyânın rableri, hem birinci ve hem ikinci feyzin gelmesinde geçit olan bu sekiz sıfattır. Resûlullah&#39;a “sallallahu aleyhi ve sellem” birinci feyzin gelmesinde geçit olan, Allahu Teâlâ&#39;nın sıfatlarının, Zât-i Teâlâ&#39;daki kâbiliyetidir. Sanki, başka Peygamberlere “salavâtüllahi ve berekâtühü alâ nebiyyinâ ve aleyhim” feyizlerin gelmesinde geçid gibi olan kâbiliyyetler, bu toplu olan kâbiliyyetin zılları, açılıp yayılmış şeklidir. Resûlullah&#39;ın “sallallahu aleyhi ve sellem” görüntüsü üzerinde bulunan Evliyâya birinci feyzin gelmesinde geçit gibi olanlar da başkadır. Çünki bunlar, sıfattırlar. Görülüyor ki, Muhammedî olan Evliyâya birinci feyzin gelmesindeki geçitler, ikinci feyzin gelmesindeki geçitlerden başkadır. Başka Evliyâda ise, bu geçitler başka değildir. Tasavvuf büyüklerinden birkaçı “kaddesallahu teâlâ esrârehüm”, (Muhammed aleyhisselâmın rabbi, ya’nî feyiz gelmesinde geçit olan, sıfatların zâttaki kâbiliyetidir) dediler. Bu sözleri, şü’ûn ile sıfatları birbirinden ayıramadıklarını göstermektedir. Hattâ şü’ûn makâmını bilmediklerini göstermektedir. Doğruyu meydâna çıkaran, ancak Allahu Teâlâ&#39;dır. Doğru yolu gösteren Odur. Resûlullah&#39;ın “sallallahu aleyhi ve sellem” rabbi, ya’nî her iki feyzin de gelmesine geçit olan, hem şü’ûn makâmındaki ve hem sıfatların makâmındaki rabbi, bütün rablerin rabbidir. Ya’nî ana geçit, ana yol olduğu iyi anlaşıldı. Bundan başka, Resûlullah&#39;ın “sallallahu aleyhi ve sellem” velâyetinin kemâlleri mertebelerine feyiz, doğrudan doğruya geçit olmaksızın, Zât-i ilâhîden gelmekte olduğu da anlaşılmış oldu. Çünki şü’ûnlar, zâttan başka değildirler. Zâttan başkalıkları, yalnız akıl iledir. Bundan dolayı, (Tecellî-i zâtî), yalnız Resûlullah için oldu “sallallahu aleyhi ve sellem”. Onun izinde gidenlerin büyükleri, Onun yolundan feyiz aldıkları için, bunlar da, o makâmdan bir şeye kavuşmuşlardır. Başkalarının feyiz almalarına, sıfatlar geçid olmaktadır. Sıfatlar, ayrı bir varlıkta dışarda mevcût oldukları için, arada sağlam perdedirler. Bunlar (Tecellî-i sıfâtî)ye kavuşurlar. Sıfatların Zâttaki kâbiliyeti, akıl ile, düşünce ile vardır. Dışarda varlığı yoktur. Sıfatlar, dışarda vardırlar. Bunların kâbiliyyetleri ise, dışarda yoktur. Fakat kâbiliyetler, Zât ile sıfatlar arasında geçit gibidirler. Belki de şü’ûnlarla sıfatlar arasındadırlar. Geçidin iki ucu, iki tarafındakine benzer. Bunun için, kâbiliyetler de, sıfatlar gibi olarak, perdelik yapmışlardır. Fârisî beyt tercemesi:Dostun ayrılığı, az olsa da, az değildir.Gözde yarım kıl olsa, çok görünür.Yukardaki bildirilenlerden anlaşıldı ki, Zât-i Teâlâ&#39;nın perdesiz olarak görünmesi, (Tecellî-i şühûdî)de olabilir. Fakat (Tecellî-i vücûdî)de olamaz. Bunun için, Resûlullah&#39;a “sallallahu aleyhi ve sellem”, velâyet kemâllerinin feyzinin gelmesinde hiçbir şey perde olmamaktadır. Vücûdun feyzinin gelmesinde ise, sıfatların Zâttaki kâbiliyetleri perde olmaktadır. Bu, yukarda bildirildi.Suâl: Şü’ûn ve bunların kâbiliyetleri, akıl ile düşünülür şeyler olunca, zihinde var olurlar. İlim, bunlara perde olur. Bununla berâber, sıfatların perdeleri dışarda, şü’ûnun perdeleri ilimde olmaz mı?Cevâp: Zihinde var olan şey, dışarda var olan iki şey arasında perde olamaz. Dışarda var olan şeye, yine dışarda var olan şey perde olur. Zihinde var olan şey, perde olsa bile, ba’zı ma’rifetler hâsıl olunca, bu perde aradan kalkar. Dışarda var olan perde ise, aradan hiç kalkmaz.Yukardaki bilgilerden anlaşılıyor ki, Muhammedî olan kimsenin (Seyr-i ilallah) denilen yolculuğunun sonu, onun rabbi olan isme kadardır. Bu isim de, şânın zıllıdır. Bu isimde fenâ bulduktan sonra (Fenâ-fillah) makâmına kavuşmakla şereflenir. Eğer bu isimde bâkî olursa (Bekâ-billah) makâmına kavuşur. Bu Fenâya ve Bekâya kavuşmakla (Velâyet-i hâssa-i Muhammediyye) “alâ sâhibihessalâtü vesselâmü vettehıyye” velâyetinin birinci mertebesine ayak basmış olur. Muhammedî olmayan bir Velî, rabbi olan sıfata ve o sıfatın kâbiliyetine yetişir. Eğer kavuşmuş olduğu bu isimde, ya’nî sıfatta ve kâbiliyette fânî oldu ise, ona (Fânî-fillah) denilemez. Bunun gibi, bu isimde bekâ bulunca da, (Bâkî-billah) değildir. Çünki (Allah) ismi bütün şü’ûnları ve sıfatları bulunan bir mertebenin ismidir. Şü’ûnun Zâttan başka olması, akıl ile olduğundan, şü’ûn Zâttan ve birbirlerinden başka değildir. Bundan dolayı şü’ûnda bir bakımdan Fenâ bulmak, her bakımdan Fenâ bulmak olur. Belki de, Zât-i Teâlâ&#39;da Fenâ bulmak olur. Bunun gibi, şü’ûnda bir bakımdan Bekâ bulmak, her bakımdan Bekâ bulmak olur. Bundan dolayı, böyle olunca (Fânî-fillah) ve (Bâkî-billah) demek doğru olur. Hâlbuki sıfatlarda böyle değildir. Çünki sıfatlar, Zât&#39;tan ayrı olarak dışarda vardır. Bunlar, Zât-i Teâlâ&#39;dan ve birbirlerinden başkadırlar. Bir sıfatta Fenâ bulmakla, her sıfatta Fenâ bulmuş olmaz. Sıfatlarda Bekâ bulmak da böyledir. Bunun için, böyle fanî olana, Fânî-fillah denilemez. Belki, yalnız fânî ve yalnız bâkî denilebilir. Yâhut, sıfatın ismi söylenerek denilir. İlim sıfatında fânî veyâ bu sıfatla bâkî gibi denilir. Bundan anlaşılıyor ki, Muhammedî olan Evliyânın “kaddesallahu teâlâ esrârehümül’azîz” Fenâsı tâmdır. Bekâsı da kâmildir.Muhammedî olan Velî, şü’ûna doğru yükselir. Şü’ûnun bu âlemle hiç ilgisi yoktur. Çünki âlem, sıfatların zıllıdır. Şü’ûnun görüntüsü değildir. Bundan dolayı sâlikin şânda Fenâsı, onun tâm Fenâsı olur. Öyle olur ki, sâlikin varlığı ve eseri, izi hiç kalmaz. Bekâsında da, bütün varlığı, o şân ile bâkî olur. Sıfatta fânî olan böyle değildir. Kendisi ve eseri büsbütün yok olmaz. Çünki, sâlikin varlığı o sıfattandır ve o sıfatın zıllıdır. Aslın görünmesi, kendi zıllını büsbütün yok etmez. Hâsıl olan Bekâ da, Fenâsı kadardır. Bundan dolayı, Muhammedî olan Velî insanlık sıfatlarına geri dönmez. Kovulmak korkusundan mahfûzdur. Çünki, kendisinden büsbütün geçmiştir. Hak Teâlâ ile bâkî olmuştur. Bu makâmdan geri dönmek olamaz. Sıfatlarda Fenâ bulmak, böyle değildir. Çünki bu Fenâda, sâlikin varlığının eseri izi yok olmadığı için geri dönebilir. Vâsıl olan Velînin insanlık sıfatlarına dönmesi câiz olur diyen ve olmaz diyen âlimler vardır. Böyle başka söylemeleri, yukarda bildirdiğimiz ayrılıktan ileri gelebilir. Bu sözün doğrusu, Muhammedî olan, geri dönmekten korunmuştur. Başkaları için bu korku vardır. Sâlik fenâya kavuştuktan sonra, varlığının eseri de yok olur denildiği gibi, yalnız varlığı yok olur, eseri yok olmaz diyenler de olmuştur. Bu sözün doğrusunu, biraz açıklamak ister. Şöyle ki, Muhammedî olan sâlik fânî olunca, hem kendi, hem de eseri yok olur. Başkalarının ise, eseri yok olmaz. Çünki, sâlikin aslı olan sıfat yok olmamıştır. Bunun zıllı de yok olmaz. Burada bir incelik vardır, şöyle ki:Aynın ve eserin yok olması demek, görünmemeleri demektir. Varlıkları yok olmak değildir. Varlıkların yok olması ilhâda ve zındıklığa yol açar. Tasavvuf büyüklerinden bir çoğu, kendisi yok olur dedi. Eser yok olmaz dediler. Eseri yok bilmek, eserin yok olacağını söylemek, ilhâd ve zındıklık olur dediler. Burada da, sözün doğrusu, Allahu Teâlâ&#39;nın bildirmesi ile bizim söylediğimizdir. Ne kadar şaşılır ki, vücûd yok olur dedikleri hâlde, kendisi de yok olur demişlerdir. Çünki, vücûdunun kendisi yok olur demek de, eser yok olur demek gibi, ilhâd ve zındıklık olur. Sözün kısası, kendisinin de ve eserinin de vücûdu yok olamaz. Aynın ve eserin de şühûdları yok olabilir. Yok olmuştur da. Fakat, yalnız Muhammedî olanlarda yok olmuştur.Muhammedî olan Evliyâ, kalp makâmından büsbütün kurtulmuşlar, kalbin sâhibine kavuşmuşlardır. Hâlleri değişmez. Mâsivâya köle olmaktan tâm âzâd olmuşlardır. Başka Evliyâda eserlerin vücûdu bulunduğundan, hâlden hâle dönerler. Kalp makâmından dışarı çıkamazlar. Çünki, eserlerin varlığı ve hâllerin değişmesi (Hakîkat-i câmi’a-i kalbiyye)den olur. Başka Evliyânın şühûdları, perde arkasında olur. Çünki, sâlikin varlığı ne kadar çoksa, aranılanın perdeleri de o kadar çok olur. Eser kaldıkça, perde de bu eserdir.MA’RİFET 3: Eğer sâlik, bilinen sülûktan başka bir sülûk yolu ile, yüksek mertebelerden bir mertebede, rabbi olan isme yetişirse veyâ bu isme yetişmeyerek, bu mertebede fânî olursa, buna da, (Fenâ-fillah) demek doğru olur. Bu mertebede (Bekâ) da böyledir. Fenâ-fillahı bu isim için söylemek, bu fenâ, başka fenâların mertebelerinin birinci mertebesi olduğu içindir.MA’RİFET 4: Sülûkun çeşitleri vardır. Birçoğunda önce, cezbe yoktur. Birçoğunda ise, önce cezbe vardır. Birçoğunda da, sülûk yolundaki konakları geçerken, cezbe hâsıl olur. Bir başkaları, sülûk konaklarını geçer. Fakat cezbe hâsıl olmaz. Sevilmişlerde, cezbe önce olur. Öteki çeşitleri, sevenler içindir. Muhiblerin, ya’nî sevenlerin sülûku, bilinen on makâmı geçmektir. Sıra ile, birer birer geçilir. Mahbûbların, ya’nî sevilmişlerin sülûkunda, on makâm, toptan hâsıl olur. Sıra ile, birer birer geçmelerine lüzûm kalmaz. (Vahdet-i vücûd) bilgisi ve buna benzer olan, ihâta, sereyân, Zât-i ilâhînin ma’ıyyeti gibi şeyler, önce olan veyâ ortada hâsıl olan cezbelerde olur. Cezbesiz olan sülûkta ve müntehîlerin cezbelerinde, böyle bilgiler hâsıl olmaz. Bunu yukarıda bildirmiştik. Müntehîlerde hâsıl olan (Hakk-el-yakîn)in de, tevhîd-i vücûdîye bağlı olan bilgilerle bir ilgisi yoktur. Her nerede, tevhîd-i vücûdî sâliklerinin makâmlarına uygun olan hakk-ul-yakîn bildirilmiş ise, bu, mübtedî olan veyâ ortada olan meczûbların hakk-el-yakînidir.MA’RİFET 5: Tasavvuf büyüklerinden birkaçı buyurdu ki, (Tâlipte cezbe hâsıl olunca, bundan sonra, onun yol göstericisi, artık bu cezbedir. Başka yol gösterici istemez. Bu cezbe ona yetişir). Bu cezbe sözü ile, eğer Seyr-i fillahın cezbesini demek istiyorlarsa, evet öyledir, yetişir. Fakat, yol gösterici demeleri, bu isteklerine uygun olmaz. Çünki, Seyr-i fillahtan sonra, yol kalmamıştır ki, yol gösterici lâzım olsun. Sülûktan önce olan cezbe de olamaz. Sözlerinden de, bunun olmadığı anlaşılmaktadır. Geriye ortadaki cezbeyi dilemiş olmaları kalıyor. Bunun yalnız başına, tâlibi aradığına kavuşturabileceği bilinememektedir. Çünki ortada bulunanlardan çoğu, bu cezbe hâsıl olduğu zamân, yukarıya yükselmekten vazgeçmektedirler. Bu cezbeyi, müntehîlerin cezbesi sanmaktadırlar. Yolda hâsıl olan cezbe, eğer yol göstermek için yetişseydi, bunları yolda bırakmazdı. Evet, başlangıçtaki cezbe, sevilenlerde hâsıl olduğu için, buna yetişir denilirse, yeri vardır. Mahbûpları ihsân çengeli ile çekerler. Bunları yolda bırakmazlar. Fakat, başlangıçta hâsıl olan her cezbenin de yetişeceği söylenemez. Arkasından sülûk gelen cezbe, yol göstermek için yetişir. Sülûka kavuşmazsa, kısır bir meczûbdur. Sevilmişlerden değildir.SON: Tasavvuf büyüklerinden birçoğu “kaddesallahu teâlâ esrârehüm”, (Tecellî-i zâtî) şu’ûrü giderir ve hissi yok eder dediler. Bunlardan birkaçı, kendi hâllerini şöyle anlattı: Tecellî-i zâtî hâsıl olunca, uzun zamân hissiz, hareketsiz düşmüşüm. Herkes, beni öldü zan etmiş. Birkaçı da, Tecellî-i zâtî üzerinde konuşmağı ve başka şeyleri yasak ettiler. Sözün doğrusu ise, bu Tecellî-i zâtî, isimlerden bir ismin perdesi arkasından olmaktadır. Perdenin arada kalması, tecellîye kavuşanın, varlığında kalan eserin çokluğu kadar uzun sürer. Şu’ûrun gitmesi de, kalan bu eserden ileri gelmektedir. Eğer tam fânî olup da, (Bekâ billah) ile şereflenirse, bu tecellî onun şu’ûrunu hiç gidermez. Arabî beyt tercemesi:Ateş, içine düşen kimseyi yakar,Ateş olmuş kimse ise, nasıl yanar?Bir kimse ateşe düşerse yanar, kül olur. Bir kimse, yanıp ateş olmuş ise, ateş artık onu yakamaz.Perde arkasında olan tecellî, (Tecellî-i zât) değildir. (Tecellî-i sıfât) demektir. Resûlullah için olan Tecellî-i zât, perdesiz olan tecellîdir “sallallahu aleyhi ve sellem”. Perde bulunması, şu’ûrsuzluk olması ile anlaşılır. Şu’ûrsuzluk, uzaklığı gösterir. Şu’ûr, perdesizliği gösterir. Şu’ûr, tâm olan huzûrda olur. Büyüklerden biri, perdesiz olan tecellînin biricik sâhibi olan Muhammed aleyhisselâmın hâlini şöyle anlatıyor. Fârisî nazm tercemesi:Mûsâ “aleyhisselâm”, sıfatlardan,Bir ışık görüp, aklı gitti tamâm.Sen ise Muhammed “aleyhisselâm”!Zâtına bakar ve gülerdin müdâm.Perdesiz olan bu tecellî-i zâtî, sevilmişler için aralıksızdır. Sevenler için ise, şimşek gibi gelip geçicidir. Çünki mahbûpların bedenleri, rûhları gibi olmuştur. Bu benzerlik bütün bedenlerine işlemiştir. Sevenlerde, bedenin bu benzeyişi çok az olur. Hadîs-i şerîfte, (Allahu Teâlâ ile öyle vaktim vardır ki...) buyuruldu. Burada bildirilen vakit, şimşek gibi gelip geçen tecellîler değildir. Çünki O Server “sallallahu aleyhi ve sellem”, sevilmişlerin şâhıdır. O tecellî, O Server için süreklidir. Belki bu aralıksız tecellîde bulunan şeylerden biri bildirilmiştir ki, bu şey az zamân hâsıl olmaktadır. Tadını tadanlar, bunu iyi anlar.MA’RİFET 6: (Allahu Teâlâ ile öyle vaktim vardır ki, o zamân hiçbir melek ve hiçbir Peygamber bana ortak olamaz) hadîs-i şerîfini anlatırken, tasavvuf büyükleri ikiye ayrılmıştır: Birçoğu, burada bildirilen vakit, sürekli, kesiksiz vakittir dedi. Başkaları ise, ara sıra olan vakittir dedi. Sözün doğrusu şöyledir ki, sürekli olmakla berâber, bunun ara sıra olan yerleri de vardır. Yukarıda buna işâret etmiştik. Bu fakîre göre “kaddesallahu teâlâ sirrehül’azîz”, ara sıra olan vakit, namâzda olmaktadır. Belki, bunun içindir ki, hadîs-i şerîfte, (Namâz, gözümün bebeğidir) buyurularak, buna işâret olunmuştur. Başka bir hadîs-i şerîfte, (Kulun Rabbine en yakîn olduğu zamân, namâzdadır) buyuruldu. Alak sûresinin ondokuzuncu [19] âyetinde, (Secde et ve yaklaş!) buyuruldu. Allahu Teâlâ&#39;ya yakınlık ne kadar çok olursa, başka şeylerin araya karışması o kadar az olur.Suâl: Tasavvuf büyüklerinden birkaçı “kaddesallahu teâlâ ervâhahüm” kendi hâllerinin kuvvetini, sürekli olduğunu bildirmek için, (Namâzdaki hâlim, namâzdan önceki hâlim gibidir) diyor. Yukarıdaki hadîs-i şerîf, hattâ âyet-i kerîme ise, hâlin sürekli olmadığını bildirmektedir. Bu nasıl olur?Cevâp: Zamânın sürekli olduğu meydândadır. Söz konusu olan, bu sürekli zamân içinde ayrıca az bulunan zamânların da olup olmamasıdır. Bu az zamânların bulunduğunu anlamayanlar, buna yok demişlerdir. Bu makâma kavuşturulanlar ise, varlığını bildirmişlerdir. Sözün doğrusu şudur ki, Resûlullah&#39;ın “sallallahu aleyhi ve sellem” artıklarını toplamakla şereflendirilen bir kimse, namâzda gönlünü toparlayıp, namâzdaki o ni’metten biraz tadabilir. Fakat namâzda Resûlullah&#39;a mahsûs olan ni’metin artıklarını toplamakla şereflenenler pek azdır. Allahu Teâlâ, sonsuz olan ihsânı ile ve Muhammed aleyhissalâtü vesselâm hürmetine bu makâma bizleri de “kaddesallahu teâlâ sirrehül’azîz” kavuştursun!MA’RİFET 7: Sıfatların sâhiplerinden olan müntehîler, bilgiler ve ma’rifetler bakımından meczûblara yakındırlar. Her ikisinin şühûdları birbirine benzer. Çünki, ikisi de (Erbâb-i kulûb)dendirler. Bununla berâber, sıfatların sâhipleri, bilgilerin ve ma’rifetlerin inceliklerini anlarlar. Meczûblar böyle değildir. Bundan başka, sıfatların erbâbı, sülûk etmekle ve yukarı yükselmekle, yükselmemiş meczûblardan dahâ çok yaklaşırlar. Lâkin aslın sevgisi meczûbları sarmıştır. Arada perdeler varsa da, (Kişi, sevdiği ile berâberdir) hadîs-i şerîfine göre meczûblar da, asla yakın ve berâber sayılır. Meczûblar, sevgi bakımından, Muhammedî olan Evliyâya benzerler. Çünki, arada perdeler bulunsa bile, meczûblarda da aslın sevgisi vardır.MA’RİFET 8: Tasavvuf büyüklerinden birkaçı, (Kutblar Tecellî-i sıfâta, Ferdler Tecellî-i zâta kavuşur) demişlerdir. Bu sözleri üzerinde biraz düşünmek lâzımdır. Çünki, kutb yaratılışta Muhammedîdir. Muhammedî olanlar, Tecellî-i zâta kavuşur. Evet, bu tecellînin de çeşitleri vardır. (Efrâd)ın kavuştuğu kurba, (Aktâb) kavuşamaz. Fakat ikisi de, zâtın tecellîsine kavuşur. Bunlar belki kutub demekle, (Kutb-i ebdâl) demek istemişlerdi. Çünki bu kutub, İsrâfîl aleyhisselâmın zıllı üzerindedir. Muhammed aleyhisselâmın zıllı üzerinde değildir.MA’RİFET 9: Hadîs-i şerîfte, (Allahu Teâlâ, Âdemi kendi sûretinde yarattı) buyurdu. Allahu Teâlâ, madde değildir. Benzeri yoktur. Nasıldır denilemez. Âdemin rûhu, kendi hulâsası, özüdür. Allahu Teâlâ, Âdemin rûhunu bilinemez, nasıldır denilemez olarak yarattı. Allahu Teâlâ mekânsız olduğu gibi, rûh da mekânsızdır. Rûh da madde değildir. Rûhun bedene bağlılığı, Allahu Teâlâ&#39;nın âlem ile olması gibidir. Ne içindedir, ne dışındadır. Ne bitişiktir, ne ayrıdır. Yalnız onu varlıkta durdurmaktadır. Bedenin her zerresini diri tutan rûhtur. Bunun gibi, âlemi varlıkta durduran, Allahu Teâlâ&#39;dır. Allahu Teâlâ, bedeni rûh vâsıtası ile diri tutmaktadır. İnsana gelen her feyiz, önce rûha gelir. Rûhtan bedene yayılır. Rûh nasıl olduğu anlaşılmaz olarak yaratılmış olduğu için, hiç anlaşılamayacak olan Allahu Teâlâ onda yerleşmektedir. Hadîs-i kudsîde, (Yere ve göğe sığmam. Fakat mü’min kulumun kalbine sığarım) buyurdu. Çünki, yer ve gök çok geniş olmakla berâber maddedirler. Mekânlıdırlar. Bir şeye benzetilebilirler. Nasıl oldukları anlaşılır. Mekânsız olan, nasıl olduğu bilinmeyen mukaddes varlık, bunlarda yerleşemez. Mekânsız olan, mekânda yerleşmez. Benzeri olmayan, benzeri olanla bir arada bulunmaz. Mü’min kulun kalbi ise, mekânsızdır. Nasıl olduğu anlaşılamaz. Bunun için, burada yerleşir. Mü’minin kalbi denildi. Çünki kâmil, olgun mü’minlerden başkasının kalbi mekânsızlık derecesinden aşağı düşmüştür. Mekânlı ve maddeli şeylere karışmıştır. Onlar gibi olmuştur. Böyle düşmekle ve maddeli varlıklar gibi olmakla, onlardan sayılmıştır. Anlaşılacak hâle gelmiştir. Anlaşılamayanı yerleştirmek gücü kalmamıştır. A’râf Sûresinin yüzyetmişsekizinci âyetinde meâlen, (Onlar, hayvan gibidir. Belki hayvandan dahâ sapıktır) buyuruldu. Tasavvuf büyükleri arasında “rahmetullahi teâlâ aleyhim ecma’în” kalbinin geniş olduğunu söyleyenler, kalbinin mekânsız olduğunu anlatmışlardır. Çünki, mekânlı ne kadar geniş olsa da, yine dardır. Arş, madde âleminin en büyüğü, en genişidir. Fakat, mekânlı olduğundan, mekânsız olan rûha göre, hardal dânesi gibi kalır. Belki dahâ da küçüktür. Şunu da söyleriz ki, mü’minin kalbi, sonsuz olan nûrların tecellî yeridir. Belki, sonsuz olanla bâkî olmuştur. Arş, içindekilerle birlikte, bu kalbin içinde, yok gibi kalırlar. Eserleri, izleri bile kalmaz. Seyyid-üt-tâife Cüneyd-i Bağdâdî, bunu anlatırken, (Hâdis, kadîme yaklaşınca, izi, eseri bile kalmaz) buyurdu. Bu, rûh için dikilmiş bir elbisedir. Melekler de, buna kavuşamaz. Melekler de maddedir. Mekânlıdır. Nasıl olduğu anlaşılabilir. Bu bilgilerden insanın nasıl (Halîfe-i Rahmân) olduğu anlaşılır. Bir şeyin sûreti, onun halîfesidir, vekîlidir. Bir şey onun sûretinde yaratılmazsa, onun halîfesi olamaz. Halîfe olmağa yakışmayan, emânet yükünü taşıyamaz. Sultânın hediyelerini, ancak onun hayvanları taşır. Ahzâb Sûresinin yetmişikinci âyetinde meâlen, (Emâneti göklere ve yere ve dağlara bildirdik, yüklenmek istemediler. Ondan çekindiler. Onu insan yüklendi. İnsan zâlim oldu. Câhil oldu) buyuruldu.İnsan kendine çok zulmetti. Varlığından ve kendi ile birlikte var olanlardan bir iz, bir eser kalmadı. Çok câhil oldu. Çünki, maksadı kavrayamadı. Aranılandan bilgi edinemedi. O mekânda, anlayamamak, anlamaktır. Bilmediğini söylemek, bilmektir. Allahu Teâlâ&#39;yı bilmemek, şaşıp kalmak, Onu tanımaktır.TENBÎH: Yazılar arasında, Allahu Teâlâ&#39;nın yerleşmesi veyâ Onda bir şeyin yerleşmesi, Ona yaklaşmak anlaşılan kelimeler bulunursa, başka kelime bulunamadığı için olduğunu anlamalı. Böyle sözleri, Ehl-i sünnet âlimlerinin “rahmetullahi teâlâ aleyhim ecma’în” bildirdiklerine uygun olarak anlamalıdır.MA’RİFET 10: İnsan, (Âlem-i sagîr)dir. İnsandan başka olan her şey (Âlem-i kebîr)dir. Âlem-i sağîr ve Âlem-i kebîr, Allahu Teâlâ&#39;nın isimlerinin ve sıfatlarının görüntüleridir. Zâtındaki kemâllerin ve şü’ûnün aynalarıdır. Âlemler kapalı bir hazîne idi. Gizli bir defîne idi. Bunları meydâna çıkarmak diledi. Toplu iken açmak, yaymak istedi. Aslını göstermek için, özünü belli etmek için, âlemi yarattı. Âlemin, kendi yaratanı ile biricik bağlılığı, Onun mahlûku olmasıdır. Başka hiçbir ilgisi yoktur. Onun büyüklüğünü, yüksekliğini, kemâllerini göstermektedir. Bundan başka bağlılık söylemek, meselâ birleşmek, benzemek, etrâfını kuşatmak, berâber olmak gibi sözler, hep sekirden ve hâllerin kaplamasındandır. Hâlleri doğru olan büyükler “rahmetullahi aleyhim ecma’în”, sekirden kurtulmuş, sahve, şü’ûra kavuşmuşlardır. Böyle şeyler söylemezler. Söylemiş iseler, tevbe ve istigfâr ederler. Yolda ilerlerken, bunlardan birçoğuna böyle bilgiler hâsıl olur ise de, nihâyete kavuşunca, bu bilgiler yok olur. İslâmiyete uygun olan ledünnî bilgiler ihsân olunur. Bunu iyi anlatabilmek için, şöyle benzetebiliriz: Fen sâhibi, derin bir âlim, bilgilerini, fenlerini dışarı çıkarmak, anlatmak isterse, harfler ve sesler kullanır. Bu harflerin ve seslerin içinde bilgilerini ortaya döker. Bu harfler ve sesler, bilgileri göstermektedir. Âlimle hiçbir bağlılıkları yoktur. Yalnız, âlim bu harflerin sâhibidir. Bunlar da, onun yüksekliğini gösteren işâretlerdir. Harflere ve seslere, âlimin kendisidir, yâhut bilgilerin kendisidir denemez. Harfler ve sesler, bu bilgileri kaplamıştır, berâberdir gibi şeyler de söylenemez. Bilgiler, âlimin kafasında olduğu gibidir. Hiçbir değişikliğe uğramamışlardır. Evet, harflerle sesler, bunları göstermekte, bunlar da onlar ile gösterilmektedir. Bu kadarcık bağlılık, aslı olmayan birkaç şey hayâle getirir. Bu şeylerin âlimle ve bilgilerle hiçbir ilgisi yoktur. Bu harfler ve sesler dışarda vardırlar, âlim ve onun bilgileri dışarda vardır, harfler, sesler ise, vehim ve hayâldir demek yanlıştır. Bunun gibi (Mâsivâ) adı da verilen âlem, dışarda vardır. Bu varlık, bir görüntü ve asla bağlı olan bir varlık ise de, dışarda vardır. Âlem vehim ve hayâldir demek yanlıştır. Eski Yunan felsefecilerinden Sofistâî denilen birkaçı böyle söylemiştir. Böyle söyleyenlerin, âlem için bir hakîkat vardır demeleri, âlemi vehim ve hayâl olmaktan kurtarmaz. O zamân, hakîkat var olmuş olur, âlem değil. Çünki, âlemi o hakîkattan başka bilmektedirler.TENBÎH: Âlemin isimlere ve sıfatlara ayna olması demek, isimlerin ve sıfatların sûretlerine, görüntülerine ayna olması demektir. Âlem, isimlerin ve sıfatların kendilerine ayna değildir. Çünki isim de, ismin sâhibi gibi, hiç bir mertebe ile çevrilemez. Sıfat da, sıfatın sâhibi gibi hiçbir aynada görülemez. Fârisî beyt tercemesi:Dar olan şekil ve sûret kabına ma’nâ nasıl sığar?Dilencinin kulübesinde, sultânın ne işi var?MA’RİFET 11: O Server&#39;in “sallallahu aleyhi ve sellem” izinde gidenlerin büyükleri, Ona uydukları için, Onun için olan Tecellî-i zâtîden pay alırlar. Başka Peygamberlere ise “alâ nebiyyinâ ve aleyhimüssalavâtü vetteslîmât” Tecellî-i sıfât vardır. Tecellî-i zât, Tecellî-i sıfâttan dahâ şereflidir. Fakat, şunu da bilmelidir ki, Peygamberlere “alâ nebiyyinâ ve aleyhimüssalavâtü vetteslîmât” Tecellî-i sıfâtda, kurb mertebeleri hâsıl olmaktadır. Bu ümmetin büyüklerine, Tecellî-i zâttan bir pay düştüğü hâlde, bu mertebeler hâsıl olmaz. Bunun benzeri şöyledir ki, bir kimse, güneşe âşık olarak, güneşe doğru yükselse ve yaklaşsa, güneşle arasında ince bir perdeden başka uzaklık kalmasa, başka birisi de, güneşi çok sevse, fakat ona yaklaşmasa, güneşle arasında hiçbir perde olmasa, birincinin güneşe dahâ yakın olduğu ve onun üstünlüğünü dahâ iyi anlayacağı meydândadır. Dahâ yakın olan ve ma’rifeti dahâ çok olan, elbette dahâ üstündür. Bunun içindir ki, ümmetlerin en hayırlısı olan bu ümmetin Evliyâsından hiçbiri “rahmetullahi teâlâ aleyhim ecma’în” Peygamberleri “aleyhimüssalavâtü vetteslîmât” en üstün ise de, hiçbir Peygamberin derecesine yetişemez. Bu Velîye, kendi Peygamberini en üstün yapan üstünlüklerden, Ona uyduğu için, verilmiş ise de, Peygamberler, her bakımdan üstündürler. Evliyâ, artık toplayıcıdırlar. Sözümüz burada tamâm oldu. Bundan dolayı ve bütün ni’metlerinden dolayı, Allahu Teâlâ&#39;ya hamd olsun! Peygamberlerin en üstününe ve hepsine ve mukarreb meleklere ve sıddîklara ve şehîtlere ve sâlihlere salât ve selâm olsun!</p>

</body></html>