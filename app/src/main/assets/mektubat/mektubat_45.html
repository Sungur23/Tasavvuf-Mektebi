<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Bookman Old Style" size="4.0" color="red"><center><b>45.MEKTUP</b></center></p>
<p></font><font face="Bookman Old Style" size="3.5">Bu mektûp, yine nakîb seyyid şeyh Ferîde “rahmetullahi aleyh” yazılmıştır.</p>
<p></font><font face="Bookman Old Style" size="3.5"> </p>
<p></font><font face="Bookman Old Style" size="3.5">Kendine teşekkür etmekte ve insanın muhtâç yaratıldığını, Ramazân-ı şerîfi, orucu ve namâzı bildirmektedir: Allahu Teâlâ sizi, çok kıymetli olan dedelerinizin yolundan ayırmasın! Sonu pişmânlık olan işlere karıştırmasın! Âmîn. Allahu Teâlâ&#39;yı sevenler, Allahu Teâlâ ile berâberdir. Çünki, hadîs-i şerîfte, (İnsan, sevdiği kimse ile berâberdir) buyuruldu. İnsanın aslı, rûhudur. Rûhun beden ile birleşmesi, Allahu Teâlâ ile olmasına biraz mâni’ olmuştur. Bedenden ayrılıp, bu karanlık yerden kurtulunca, Rabbi ile berâber, Ona yakîn olur. Bunun için, (Ölüm, sevgiliyi sevgiliye kavuşturan bir köprüdür) buyuruldu. Ankebût sûresinin, (Allahu Teâlâ&#39;ya kavuşmak isteyene, o vakt, elbette gelmektedir) meâlindeki beşinci âyeti, Onun âşıklarına tesellî olmaktadır. Fakat, büyüklerin huzûru, sohbeti ile şereflenmeyen zavallıların hâli harâpdır. Büyüklerin rûhlarından istifâde edebilmek için de şartlar vardır. Herkes bu şartları yerine getiremez. Bütün ni’metlerin sâhibi olan Allahu Teâlâ&#39;ya hamd olsun ki, bu korkunç hâdise ve başımıza gelen vahşîce hücûmlar karşısında, kimsesi olmayan bu fakîrlerin imdâdına yine, din ve dünyânın efendisinin “sallallahu aleyhi ve sellem” Ehl-i beyti yetişmektedir. Bu sûretle büyüklerin yolu bozulmaktan kurtuldu. Feyizleri kesilmekten korundu. Evet, bu mübârek yol, memlekette gizli kalmış ve yolcuları, hemen yok gibi olmuştu. Ehl-i beytin açtığı yol olduğundan, ta’mîrinin, temizlenmesinin de, Ehl-i beyt tarafından yapılması yakışırdı. Başkalarına ihtiyâç olmaması lâzım idi. Ehl-i beytin bu hizmetine şükür etmek, bu fakîrlere lâzım olduğu gibi, bu devlete şükür etmek, onlara da lâzımdır. İnsanların, bâtını cem’ etmesi lâzım olduğu gibi, zâhirde birleşmek, yardımlaşmak da lâzımdır. Hattâ, bu topluluk, berâberlik, dahâ önce lâzımdır. Çünki, bütün mahlûklar içinde, en muhtâç olan insandır. İnsanların, çok muhtâç olmasına sebep, insanda her şey bulunduğu içindir. Bunun için, her şeyin muhtâç olduklarının hepsi, insana lâzımdır. İnsan muhtâç olduğu şeye bağlanır. O hâlde, insanların bağlılığı, başkalarının bağlılıklarından dahâ çoktur. Her bir bağlılık, insanı, Allahu Teâlâ&#39;dan uzaklaştırır. Bundan dolayı, Allahu Teâlâ&#39;dan en uzak olan, en mahrûm kalan mahlûk, insandır. Fârisî iki beyt tercemesi: Mahlûkların en üstünü insandır,Yüksek makâmdan mahrûm da odur. Eğer, toparlanıp, geri dönmezse,Ondan dahâ mahrûm, yoktur kimse. Hâlbuki, insanın, her mahlûktan, dahâ üstün olmasına sebep de, yine her şeyin, kendisinde bulunmasıdır. Her şeyi kendinde topladığı içindir ki, insanın aynası mükemmeldir. Bütün mahlûkların aynalarında görünenlerin hepsi, yalnız onun aynasında, bir arada görünmektedir. Bunun için de insan, mahlûkların en iyisi olmuştur. Mahlûkların en muhtâcı, en mahrûmu, en kötüsü de, yine bu sebebden insandır. Bunun içindir ki, Muhammed “sallallahu aleyhi ve sellem” gibi bir Peygamber insandır ve Ebû Cehil gibi bir mel’ûn da insandır. Bu fakîrlerin, bir araya toplanmasına, Allahu Teâlâ&#39;nın sebep kıldığı, büyük ni’met, şüphe yok ki, sizsiniz. Bâtınların cem’iyyeti de, sizin sâyenizdedir. Elbette, (Evlât, babası gibi olur) müjdesine bakarak, bütün ümîdler sizdedir.Lutfettiğiniz kıymetli mektûp, bizleri mübârek Ramazân ayında şereflendirdi. Bunun için, bu büyük ayın üstünlüklerinden birkaç satır yazmak hâtırıma geldi: Mübârek Ramazân ayı, çok şereflidir. Bu ayda yapılan, nâfile namâz, zikir, sadaka ve bütün nâfile ibâdetlere verilen sevâp, başka aylarda yapılan farzlar gibidir. Bu ayda yapılan bir farz, başka aylarda yapılan yetmiş farz gibidir. Bu ayda bir oruçluya iftâr verenin günâhları af olur. Cehennemden âzâd olur. O oruçlunun sevâbı kadar, ayrıca buna da sevâp verilir. O oruclunun sevâbı hiç azalmaz. Bu ayda, emri altında bulunanların, işlerini hafîfleten, onların ibâdet etmelerine kolaylık gösteren âmirler de afv olur. Cehennemden âzâd olur. Ramazân-ı şerîf ayında, Resûlullah “sallallahu aleyhi ve sellem”, esîrleri âzâd eder, her istenilen şeyi verirdi. Bu ayda ibâdet ve iyi iş yapabilenlere, bütün sene bu işleri yapmak nasîb olur. Bu aya saygısızlık edenin, günâh işleyenin bütün senesi, günâh işlemekle geçer. Elden geldiği kadar ibâdet etmelidir. Allahu Teâlâ&#39;nın râzı olduğu işleri yapmalıdır. Bu ayı, Âhireti kazanmak için fırsat bilmelidir. Kur’ân-ı kerîm, Ramazânda indi. Kadr gecesi, bu aydadır. Ramazân-ı şerîfte, iftârı erken yapmak, sahûru geç yapmak sünnettir. Resûlullah “sallallahu aleyhi ve sellem” bu iki sünneti yapmağa çok önem verirdi. İftârda acele etmek ve sahûru geciktirmek, belki insanın aczini, yiyip içmeğe ve dolayısı ile her şeye muhtâç olduğunu göstermektedir. İbâdet etmek de zâten bu demektir.Hurma ile iftâr etmek sünnettir. İftâr edince, (Zehebez-zama’ vebtellet-il urûk ve sebet-el-ecr inşâallahu teâlâ) duâsını okumak, terâvîh kılmak ve hatim okumak mühim sünnettir. Bu ayda, her gece, Cehenneme girmesi gereken, binlerce Müslümân af olur, âzâd olur. Bu ayda, Cennet kapıları açılır. Cehennem kapıları kapanır. Şeytânlar, zincirlere bağlanır. Rahmet kapıları açılır. Allahu Teâlâ, bu mübârek ayda Onun şânına yakışacak, kulluk yapmağı ve Rabbimizin râzı olduğu, beğendiği yolda bulunmağı, hepimize nasîb eylesin! Âmîn. </p>

</body></html>