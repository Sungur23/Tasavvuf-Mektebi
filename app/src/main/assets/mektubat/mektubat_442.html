<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>442. MEKTUP</b></center></p>
<p></font><font face="Verdana" size="3.5">MEVZUU: Asıllar mertebelerine ve ibadetler mertebelerine yükselmek</p>
<p>beyanındadır. </p>
<p>NOT: İmam-ı Rabbanî Hz. bu mektubu, Mir Muhammed Nu&#39;man&#39;a yazmıştır.</p>
<p>***</p>
<p>Alemlerin Rabbı Allah&#39;a hamd olsun. Salât ve selâm Seyyed&#39;ül-Mürselin Resulullah&#39;a... Bir şiir:</p>
<p>Halkın ötesindedir, insanın mertebesi; Bundandır huzur izzetinde gerilemesi...</p>
<p>Ayrılmazsa uzaklığından gurbet halinden; Bulunmaz hiç mahrumiyette insan gibisi...</p>
<p>Allah&#39;ın inayeti ile asıllara urucu vaki olur ise, ki o asıllara kendisi zil gibidir. O asılların her birinde kendisi için fena hasıl olur; sonra da onunla beka. Bu fena ve beka sebebi ile:</p>
<p>-Ene... (Ben...) lâfızının ıtlakı, o zıldan zail olur, kendisinin fani olup beka bulduğu asla ıtlak edilir. Kendi nefsini dahi, o aslın aynı olarak görür.</p>
<p>Yüce Hakkın keremi ile o asıldan dahi yükselir ise, ilk aslına, bu aslın üstünde bulunan asılla fena ve beka hasıl olur. Bu asıl da onun için bir zil gibidir. Yani ilk asıl. Böylelikle de:</p>
<p>-Ene... (Ben...) lâfzı itlakı ilk asıldan zail olur; ikinci asla düşer. O, dahi kendisini bu ikinci aslın aynı olarak bulur.</p>
<p>Bu ikinci asıldan da, üçüncü asla yükselme durumu olur ise, o zaman:</p>
<p>-Ene... (Ben...) lâfzının ıtlakı, bu üçüncü asıl için tekarrur eder ki, ikinci asıl bunun zillidir.</p>
<p>Üstte anlatılan bağlantı, her üst asılla alttaki asılda devam eder. Ki, alttaki asıl, üsttekinin zilli durumundadır. Söyle ki:</p>
<p>Sırf Sübhan Allah&#39;ın fazlı ile, zıldan asıla yükselme vaki olur ise, o zaman:</p>
<p>-Ene... (Ben...) itlakı, o zıldan zail olup asla düşer. İnsan dahi, kendisini o aslın aynı olarak bulur. Taa, Allah&#39;ın dilediği yere kadar gider. Bu dahi, istidad derecelerinin değişik durumlarına göredir.</p>
<p>O asıllar, bu çokluk ve bu üstünlük onun parçaları olur. Böylece damla deniz olur, zerre dağ olur.</p>
<p>Bu asıllar ki, onun parçaları durumundadır; hiç şüphe edilmeye ki, onların kemalâtından ve bereketlerinden kâmil manada kendisinin nasibi vardır. Kendisinin kemalâtı dahi, o parçaların kemalâtını cami durumundadır.</p>
<p>işte bu anlatılan manadan gerektir ki, insan-ı kâmil ile, sair insan fertleri arasındaki fark ayırd edile... Zira, o umman deniz olup diğerleri de, onun damlaları hükmündedir. Hem de küçük küçük. Bunlar, onun kemalini naşı! bilip idrak edebilirler? Bu manada şu cümle ne kadar güzeldir:</p>
<p>-Hâhi, o hikmettir ki, evliyanı öyle eyledin; onları bilen seni bulur. Seni bulamayan dahi, onları bilemez. </p>
<p>insan-ı kâmil ile noksan insan arasında parçalarının azlığı ve çokluğu arasındaki fark olduğu gibi; onların taatları ve hasenatları arasındaki dahi çok fark vardır.</p>
<p>Meselâ, bir insana yüz dil verilir ve bu dillerin her biri ile Subhan Hakkın zikrini yapar. Kendisine bir lisan verilen ve bu lisanla da, Allahu Teala&#39;yı zikretmeye çalışan kimse ile bunun ne gibi bir nisbeti olabilir.</p>
<p>Yerinde olur ki, iman, marifet, sair kemalât dahi, bu manaya göre kıyas edile...</p>
<p>Dua makamında bir ayet-i kerime meali:</p>
<p>"Rabbimiz, nurumuzu tamamla, bizi bağışla... Çünkü sen her şeye kadirsin..."(66/8)</p>
<p>Evvel ahir, alemlerin Rabbi Allah&#39;a hamd olsun. Salât ve selâm onun Resulüne... daima ve sonsuzluğa kadar. Keza, o Resulün âl-i kiramına ve ashab-ı izamına da. Taa, kıyamet gününe kadar.</p>

</body></html>