<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>383. MEKTUP</b></center></p>
<p></font><font face="Verdana" size="3.5">MEVZUU: Kâbe-i muazzama ile alâkalı hakikatların ve sırların beyanı. İnsanda arşın numunesi olduğu gibi, Kabe&#39;nin dahi onda numunesi vardır.</p>
<p>Ve bu münasebetle bazı hususların beyanı..</p>
<p>NOT: İmam-ı Rabbanî Hz. bu mektubu, Mevlâna Abdülvahid Lahori&#39;ye yazmıştır.</p>
<p>***</p>
<p>Bilesin ki;</p>
<p>İnsanın kalbi, Arş-ı Rahman&#39;ın nümunesidir. Kalbe bağlı zuhurlar, arşa bağlı zuhurlar gibidir.</p>
<p>Aynı şekilde, Beytullah&#39;tan dahi, insanda alamet vardır. Çünkü o, mutedil bir durumdadır. Sağdan ve soldan yana ayrı ve imtiyazlı bir yeri vardır. Güzel sıfatı ile tek başına ve güzeldir.</p>
<p>Bu büyük devletin sahipleri asaleten enbiyadır. Bu büyüklere tebaiyet ve veraset yolu ile ümmetlerinden bazıları dahi onunla müşerref olurlar. Amma, kendisi için murad olunan kimse ise...</p>
<p>Bu devlet, enbiyanın ashabında, enbiyanın sohbeti bereketi ile pek ziyade ve pek çoktur.</p>
<p>Ashabın zamanından sonra, bu devlet azaldı. O kadar ki, aradan uzun asırlar geçtikten sonra, tebaiyet ve veraset yolu ile bir kimse onunla müşerref olur ise, büyük bir ganimettir; kibrit-i ahmerdir. Bu şahıs dahi, ashab-ı kiram zümresine dâhildir. Allah onlardan razı olsun. Sabikun zümresinden sayılır.</p>
<p>Bu nisbet-i aliyyenin sahibi, matlup merkez devleti ile mümtazdır, isterse, merkezin kendisinin mertebeleri olsun. Ne var ki, o sebat devleti müşerreftir.</p>
<p>Bu muammayı bundan ziyade nasıl açayım? Bu rumuzlar dışında ondan ne miktar şerh edeyim?</p>
<p>Sübhan Allah&#39;ın fazlı ile bu devlet zuhura geldikten sonra; daha önceki nisbetlerin tümü zeval bulur. Onlardan yana ne nam kalır; ne de şan. İster kalb nisbeti olsun; isterse başkası. Nehrullah gelince... Nehr-i İsa battal olur.</p>
<p>Bu devletin sahipleri, sırat-ı müstakim üzeredirler. Ki sırat-ı müstakim, matlubun vusulü hizasındadır. O kimse ki, bu sırattan kayıp sağa sola geçmiştir; onun vusulü, zıllardan bir zılla olur. İsterse, zılalde dahi, mertebeler değişik olsun; yine de hepsi zılliyet damgasını almıştır.</p>
<p>Bir şiir:</p>
<p>Dostun az ayrılığının azlığı yoktur;</p>
<p>Göze gelen kıl yarım dahi olsa çoktur...</p>
<p>Bir kimse, sırat-ı müstakimden hardal tanesi kadar ayrılmış olsa dahi, ondan yan çizmiş ve matluba vusulden uzak düşmüş olur.</p>
<p>Bir şiir:</p>
<p>Ey Arabi zordur Kabe&#39;ye varman;</p>
<p>Gittiğin yolun sonu Türkistan...</p>
<p>Allahu Teala, bize ve size sırat-ı müstakim üzere sebat ihsan eylesin.</p>

</body></html>