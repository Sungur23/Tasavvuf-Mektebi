<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>511.</b></center><b> MEKTUP</b></p>
<p></font><font face="Verdana" size="3.5">MEVZUU: Maveraünnehir büyüklerinin bereketlerinden feyiz yollu gelen zahir ve batın nimetlerine şükür izharı.</p>
<p>NOT: İmam-ı Rabbani Hz. bu mektubu, Seyyid Mir Mümin Belhi cenaplarına yazmıştır.</p>
<p>***</p>
<p>Allah&#39;a hamd olsun. Selâm, onun seçmiş olduğu kullarına.</p>
<p>İnsanlara teşekkür etmeyen, Allah&#39;a da şükretmemiş olur.</p>
<p>Maveraünnehir ulamasının ve meşayihinin hakları üzerimizdedir. Yani bizim gibi acizlerin... Hatta, Hind beldelerinde bulunan bütün ehl-i İslâm&#39;ın üzerinedir. O kadar ki, onları beyan etmek takrirle olmaz, yazmakla anlatılamaz. Allah onların çalışmalarını şükrana lâyık eylesin.</p>
<p>Bizler, ehl-i sünnet -Allah şehirlerde emsallerini artırsın- görüşlerine uygun biçimde sahih itikadı, o büyüklerin tahkikleri ile kazandık.</p>
<p>Hanefi ulemasının -Allah onlardan razı olsun- Kavillerine göre sahih amelin bize hasıl olması; bunların tetkikleri sonunda oldu. Allah sırlarının kudsiyetini artırsın; sofiye-i aliyye tarikatına sülük, bu diyarda, o mübarek toprağın bereketlerinden istifade yollu gelmiştir.</p>
<p>Cezbe makamının tahkiki, sülük, fena, beka, seyr.i ilellah, seyr-i fillah ki, bunların hepsi has velayet mertebesine bağlıdır; hemen hepsi o bereketli arsanın büyüklerine ait feyizlerin eseridir.</p>
<p>Hulâsa, zahirin salâhı, batının felahı her ne ise, oradan alınmıştır.</p>
<p>Bir şiir:</p>
<p>Feyz şükrünü nasıl ödesin çimen, ey ebr bahar;</p>
<p>Hepsi nimetinle perverde ister gül ister har...</p>
<p>Allahu Teala, orayı ve oranın ahalisini, afatlardan ve beliyyelerden korusun... Seyyidü&#39;s-sadat hürmetine... Ona ve âline salâtlar ve selâmlar.</p>
<p>O ulvi diyardan bu süfli diyara bazı rakadaşlar gelmektedirler. Onların bu gelişleri, herhangi bir hacete mebnidir. Orada bulunan, bereket sahibi zatların iütuflarına izhar ederler. Yani bu Fatör için... Bilhassa, Maden-i irsad ve&#39;i-hidayet Menba-ı ifade Ve&#39;l-İfaza Hazretlerinin mülazimlerine olan şefkatlarını açıklarlar. Bu arada derler ki:</p>
<p>-O Cenab-ı Ali&#39;nin size hüsn-ü zannı vardır. Yazılan bazı ilimlerini ve maarifini mütalaa eder, onları güzel bulur.</p>
<p>Büyüklerden gelen bu gibi müjdeler, bazı zevklerin yazılmasına cür&#39;et ve cesaret ebebi olmaktadır.</p>
<p>***</p>
<p>Bugünlerde, Şeyh Ebü&#39;l-mekârim Sofi geldi; çeşitli lütuflarınızı şefkatlarınızı açıkladı. Bunun için kereminize itimad ederek, bazı kelimelerle başınızı ağrıtmak cür&#39;etinde bulunduk.</p>
<p>***</p>
<p>Kardeş Muhammed Haşim, ihlâs sahibi ahbab arasındadır. Yukarda adı geçen sofi ile bu Fakir&#39;in bazı müsvedde nakillerini yolladı: Onunla iktifa ediyoruz; bu Taife-i Aliyye ilimlerinden ve maarifinden bu sayfaya bir harf bile derc etmiyoruz.</p>
<p>Hazret&#39;in inayetinden ve şefkatından beklediğimiz o ki, son nefesin selâmeti babında bizi duadan unutulmuş eylemeye...</p>
<p>Dua makamında bir ayet-i kerime meali: </p>
<p>"Rabbimiz, bize katından rahmet ver; bizim için işimizde muvaffakiyet hazırla."(18/10)</p>
<p>Bahusus şu Hazretlerin her birinden dua talep etmekteyiz: Cenab-ı Na-kib Necib Melâz-ı Ehlüllah Seyyid Mirik Şah, Cenab-ı Alâmetü&#39;l-Vera Mevlâna Hasan, Cenab-ı Nasır-ı şeriat ve Hafızı&#39;l-millet Kadı Tulek... Allahu Teala, onların bereketlerini devamlı kılsın.</p>
<p>Fakir&#39;in evlâdı dahi, mahdum-u kiramlarımıza selâmlar edip onlardan dua talebinde bulunurlar.</p>
<p>***</p>

</body></html>