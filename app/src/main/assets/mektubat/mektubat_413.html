<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>413. MEKTUP</b></center></p>
<p></font><font face="Verdana" size="3.5">MEVZUU: Yüce Sultan Vacib Teala&#39;nın; zat, sıfat ve fiillerin akrebiyeti (pek yakınlığı) hakkında sorulan suale cevaptır.</p>
<p>NOT: İmam-ı Rabbanî Hz. bu mektubu, Seyyid Mir Muhammed Nu&#39;man&#39;a yazmıştır.</p>
<p>***</p>
<p>Rahman Rahim Allah&#39;ın adı ile...</p>
<p>Allah&#39;a hamd olsun. Selâm, onun seçmiş olduğu kullarına.</p>
<p>***</p>
<p>Mübarek mektup ulaştı.</p>
<p>Gerçekten çok meşakkat çekmişsiniz. Allahu Teala, çalışmanızı şükrana lâyık eylesin.</p>
<p>Yüce Sultan Vacib Teala&#39;nın; zatından, sıfatından ve fiillerinden mükerrer olarak sorup açıklamasını istediniz. Onun beyanı için de pek ısrar ettiğinizden az miktar ondan anlatmayı istedik.</p>
<p>Bilesin ki,</p>
<p>Her şey ne olursa olsun; kendi mahiyeti ile o şeydir. O şeyin mahiyetinin sübutu için, bir yapıcının yapması asla lâzım değildir. Zira, bir şeyin, kendi nefsi için sübutu zaruridir. Bu manadan olarak, şöyle demişlerdir:</p>
<p>-Yapmak, mahiyetin kendinde sabit değildir; mahiyet dahi yapılmış değildir.</p>
<p>Yapma işi, ancak mahiyetin vücud ile ittisafı içindir.</p>
<p>Görmez misin ki, boyacının işi, ancak elbiseye renk aldırmaktır; elbiseyi elbise, rengi de renk yapmak değildir. Böyle bir şey muhaldir; zira hasıl olan bir şeyi tahsile benzer.</p>
<p>Anlatılan manadan anlaşılmış oldu ki, bir şeyin nefsinde yapma yoktur; ancak o şeyin vücud ittisafında vardır. Bu manadan da sabit oldu ki, bir şey, ancak mahiyeti ile bir şey olmaktadır.</p>
<p>Üstte anlatılan mana, keşfi nazarda bir şeyin zıllında ve aksinde yoktur. Zira, bir şeyin aksi ve zilli, aksiyet ve mahiyet zılliyetleri ile aksi ve zilli değildir; asıllarının mahiyeti iledir. Zira, zillin mahiyeti yoktur. Onunla zuhura gelen ancak aslın mahiyeti olup, kendisini zil ile zuhura getirmiştir.</p>
<p>Anlatılan manaya göre, asi olan, zılla kendisinden daha yakındır. Zira, zil aslı ile zil olup, kendi nefsi ile değil.</p>
<p>Alem, yüce Sultan Vacîb Teala&#39;nın zıiâli ve akisleri olduğundan; fiiller de onların asılları olup zaruri olarak aleme alemin kendinden daha yakındır.</p>
<p>Aynı şekilde, fiiller dahi, şanı yüce Vacib&#39;in sıfatlarının zılâlidir; aleme, alemden ve asıllarından daha yakındır. Alemin asılları fiiller olup aslın aslıdır.</p>
<p>Sıfatlarına gelince... Bütün asılların aslı olan Hazret-i Zat&#39;ın zılâlidir. Bu manadan olarak hiç şüphe edilmeye ki, zat; aleme, alemden, fiillerden, vacibiyet sıfatlarından daha yakındır.</p>
<p>işte yüce Allah&#39;ın akrebiyetinin (pek yakınlığının) beyanı budur; yazılması mümkün olduğu kadardır.</p>
<p>Akıllılar insafa geldikleri takdirde, muhtemel ki, bu manayı kabul ederler. Eğer kabul etmezlerse, gam çekmeye değmez. Zira, bahis dışıdırlar. Zira, bu beyana, akla yatan mukaddimeler derc edilmiştir.</p>
<p>Eğer bu mektubun mütalaasında Seyyid mir Şemsedin ile olursanız, yerinde olur.</p>
<p>***</p>
<p>Yazmışsınız ki,</p>
<p>-Mektubatın üçüncü cildini toplamaya başladık.</p>
<p>Dilediğiniz şekilde yapabilirsiniz. Zira, ehlüllah bir şeyde yarar gördü mü, o şeyin mübarek olması muhtemeldir.</p>
<p>Bu işi, adı geçen Mir&#39;e havala ederseniz, mütaaddid nüshalar halinde yapsın; bir nüshasını da Serhend&#39;e yollasın; asıllarını da saklasın; onlara ihtiyaç duyabilir.</p>
<p>***</p>
<p>Fakir, kalmanızla sefere çıkmanız için mütahayyir bulunmaktadır. Bu cihetten de sizinle mülakatı istemektedir.</p>
<p>Sefere çıkmanız için, dudaklarını oynatamıyor; aynı şekilde orada kalmanız için delâlete de güçlü değil. Şu korkudan ki, kalmanız, büyük bir topluluğun yararına olacak işleri kaçırmak olacaktır.</p>
<p>Şayet sefere çıkarsanız, Hace Muhammed Paşim&#39;i yollayınız. Bir müddet sohbette olup bazı ilimleri ve maarifi elde etsin. Kendisi, kabiliyetli bir genç görülmektedir.</p>
<p>Adı geçen sizin terbiyenizde büyümüş ve zevkinizi de anlamıştır. Bu bakımdan yerinde olur ki, bazı sorulan kendisine havale edesiniz; cevaplarını alıp size ulaştıra...</p>
<p>Vesselam...</p>

</body></html>