<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>272.MEKTUP</b></center></p>
<p></font><font face="Verdana" size="3.5">Bu mektûp, mîr seyyîd Muhibbullah-i Mankpûrî&#39;ye yazılmıştır.  </p>
<p>Îmân-ı gaybın îmân-ı şühûdîden üstün olduğu ve tevhîd-i şühûdî ile tevhîd-i vücûdî bildirilmektedir:Önce, Allahu Teâlâ&#39;ya hamd ve Resûlüne salât ederim! Kıymetli kardeşim seyyid mîr Muhibbullah! Biliniz ki, Allahu Teâlâ&#39;nın var olduğuna ve sıfatlarına, gaybdan, görmeden inananlar, Peygamberlerdir ve onların Ashâbıdır “sallallahu aleyhi ve sellem”. Geriye tâm dönmüş olan Evliyâ da, çok az, hem de pek çok az sayıda olup, Ashâb-ı Kirâm gibidirler. Âlimler ve bütün mü’minlerin îmânları da, gaybdan îmândır. (Uzlet), ya’nî yalnız yaşayan Velîlerin ve (Işret) ya’nî insanlar arasına karışmış Velîlerin îmânları ise, îmân-ı şühûdîdir. Işrette olan tasavvufçular da geriye dönmüştürler. Fakat, tâm dönmüş değildirler. Bâtınları, yukarıya bakmaktadır. Zâhirleri, ya’nî bedenleri halk arasında, bâtınları ise Hak Teâlâ iledir. Bunların îmânı, bunun için, hep îmân-ı şühûdîdir. Peygamberler “aleyhimüssalavâtü vetteslîmât” geriye tâm dönmüşlerdir. Zâhirleri ile de, bâtınları ile de, insanları Allahu Teâlâ&#39;ya çağırmaktadırlar. Bunların îmânları, bunun için, gaybdan ya’nî görmeden inanmaktır. Ba’zı kitâplarımda yazılı olduğu gibi, geri dönmüş olmakla birlikte, yukarıya bağlı kalmak bir kusûrdur. Sona varmış olmamaktır. Tâm olarak geri gelmek, en sona varmış olmağı gösterir. Tasavvufçular, iki tarafa da bağlı kalmağı üstünlük sanıyorlar. Teşbîh ile tenzîhi kendinde toplayanları yüksek biliyorlar. Fârisî mısra’ tercemesi:Onlar, onlardır, ben de böyleyim yâ Rab!Peygamberler “aleyhimüssalavâtü vetteslîmât” da’vet makâmından ayrılıp da, bâkî olan Âhiret âlemine girince ve geri dönmekle yaptıkları vazîfeleri tamâm olunca, (Refîk-ul-a’lâ) diyerek, tâm olarak Allahu Teâlâ&#39;ya dönerler. Yakînlik mertebelerinde ilerlerler. Arabî beyt tercemesi:Ni’mete kavuşanlara âfiyet olsun,Zavallı âşık, birkaç damla ile doysun!Bu fakîre göre “kaddesallahu teâlâ sirrehül’azîz” üstünlük, yükselirken çokluğun [mahlûkların] hepsini unutmaktır. Hattâ, Allahu Teâlâ&#39;nın isimlerini ve sıfatlarını da unutmaktır. Bâtının, Allahu Teâlâ&#39;nın zâtından başka bir şeyi görmemesidir. Sonra, olan olur. Geri inerken de, yalnız çokluğu görmektir. Her mü’min gibi, o da mahlûklardan başka bir şey görmemelidir. İbâdet etmekten ve insanları Allahu Teâlâ&#39;ya inanmağa ve emirlerine uymağa çağırmaktan başka bir şeyle uğraşmamaktır. Bu da’vet işini bitirip, bu fânî âlemden ayrılınca, bütün bütün Allahu Teâlâ&#39;ya dönmektir. Îmân-ı gaybdan kurtulup, îmân-ı şühûdîye kavuşmaktır. İşittiklerini önünde bulmaktır. Bu, Allahu Teâlâ&#39;nın öyle bir ni’metidir ki, ancak dilediğine verir. Onun ihsânları pek çoktur. Yarıda kalmış olanlar, tâm dönmeği noksânlık sanır. Bâtının Allahu Teâlâ&#39;ya dönmesini, insanları da’vet etmek ve yükseltmek için onlara dönmesinden dahâ üstün bilirler. Hâlbuki, insanlara dönen, kendi isteği ile dönmemiş, Allahu Teâlâ&#39;nın dilemesi ile, yukarıdan aşağı inmiştir. Kavuşmuş iken, ayrılık hicrânına düşmüştür. Bunun için geri dönen, her ân, Allahu Teâlâ&#39;nın irâdesi iledir. Kendi irâdesi yok olmuştur. Allahu Teâlâ&#39;ya teveccüh eden ise, kavuşmak ve bâtını ile görmek zevkleri içindedir. Yakınlıkla, berâber olmakla sevinmektedir. Fârisî beyt tercemesi:Sevgilinin istediği ayrılık, bana,Binlerce dahâ tatlıdır, kavuşmaktansa!Arabî şi’r tercemesi:Kavuşmak, nefsinin dileğidir,Ayrılık, efendinin emridir.Her ân dost ile berâber olmak,Nefse uymaktan dahâ sevgilidir!Geriye dönmenin üstünlükleri, yükseklikleri çoktur. Yukarıya doğru olan Velî, geri dönmüş Velînin yanında, deniz yanındaki bir damla su gibidir. Geri dönmek, Peygamberlerin “aleyhimüssalavâtü vetteslîmât” üstünlüklerindendir. Yukarıya teveccüh ise, evliyâlıktadır. Aradaki uzaklığı buradan anlamalıdır. Bu inceliği herkes anlayamaz. Bu, Allahu Teâlâ&#39;nın öyle bir ni’metidir ki, dilediğine verir. Allahu Teâlâ, büyük ni’metler sâhibidir.Tenzîh ile teşbîhi kendinde toplayanlardan birçoğu da diyor ki, bütün mü’minler tenzîh ile, görmeden îmân ediyorlar. Bu îmân ile birlikte teşbîh îmânına da kavuşan ârif olur. Bu ârif, mahlûkları, Allahu Teâlâ&#39;nın zuhûru olarak görür. Mahlûkları, vahdetin muhtelif şekiller almış hâli olarak bilir. Yaratanı yarattıklarının içinde görür. Bunlara göre, yalnız tenzîh ile olan, ya’nî yaratana, hiçbir şeye benzemeyen, anlaşılamayan bir varlık olarak inanmak noksânlıktır. Bir olan varlığı bu çokluktan ayrı olarak düşünmeği ayıp bilirler. Hiçbir şeyle bağlılığı olmayan, hiçbir şeye benzemeyen bir varlığa inananları aşağı derecede sanırlar. Çokluğu düşünmeden, yalnız bir varlığı düşünmeği sınırlı dar bir çerçeve içinde kalmak sanırlar.Subhânallah! Allahu Teâlâ&#39;ya hamd olsun! Peygamberlerin hepsi, (Âfâkî), ya’nî insanın dışında olan ve (Enfüsî), ya’nî insanın içinde olan putları yok etmeğe uğraştılar. Bu putların yok edilmesini herkesten istediler. Hiçbir şeye benzemeyen, nasıl olduğu anlaşılamayan ve varlığı lâzım olan yaratanın bir olduğunu bildirdiler. Hiçbir Peygamberin, mahlûklara benzeyen bir yaratana îmân edilmesini emr ettiği ve mahlûklar yaratanın görünüşleridir dediği hiç işitilmemiştir. Bütün Peygamberler, varlığı lâzım olan yaratanın bir olduğunu, söz birliği ile bildirmişlerdir. Ondan başka hiçbir şeye tapılamayacağını söylemişlerdir. Allahu Teâlâ, Âl-i İmrân sûresinin altmışdördüncü [64] âyet-i kerîmesinde meâlen, (Kitâplı kâfirlere söyle! Aramızda ortak olan kelimeyi söyleyiniz! Ya’nî Allahu Teâlâ&#39;dan başka hiçbir şeye tapınmayınız! Ona hiçbir şeyi ortak etmeyiniz. İçimizden hiçbir kimseyi yaratıcı Rab tanımayız deyiniz!) buyuruyor. Bu tasavvufçuların sözleri, sonsuz Rab tanıdıklarını göstermektedir. Her şey, bir olan Rabbimizin görünüşüdür, diyorlar. Bu sözlerine şâhid olarak Hadîd Sûresinin üçüncü [3] âyet-i kerîmesindeki, (Her şeyin başlangıcı ve sonu ve her görünen ve görünmeyen hep Odur) ve Enfâl sûresinin onyedinci [17] âyet-i kerîmesindeki, (O attığın oku sen atmadın. Allahu Teâlâ attı) ve Fetih sûresinin onuncu [10] âyet-i kerîmesindeki, (Sana ellerini uzatıp söz verenler, elbette, Allahu Teâlâ ile sözleşmiştirler) okuyorlar ve (Yâ Rabbî! Her şeyin başlangıcı sensin. Senden önce bir şey yoktu. Sen en sonsun. Senden sonra bir şey yoktur. Sen meydândasın. Senden dahâ açıkta bir şey yoktur. Sen gizlisin. Senden dahâ gizli bir şey yoktur) hadîs-i şerîfini okuyorlar. Bu âyet-i kerîmeler ve bu hadîs-i şerîf, onların doğru söylediklerini göstermiyor. Âyet-i kerîmede, Allahu Teâlâ&#39;nın yalnız kendini bildirmesi, mahlûkların varlıklarının tâm bir varlık olmadığını gâyet güzel göstermektedir. Yoksa var olmadıklarını bildirmek değildir. Meselâ, hadîs-i şerîfte, (Namâz, ancak Fâtihayı okumakla kılınır) ve (Emânete hıyânet edenin îmânı yoktur) buyuruldu. Bunun gibi, dahâ nice âyet-i kerîme ve hadîs-i şerîfler vardır. Âyet-i kerîmeye ve hadîs-i şerîflere bu ma’nâyı vermemize, te’vîl diyorsunuz demeleri de yersizdir. Bu ma’nâyı vermemiz, âyet-i kerîme ve hadîs-i şerîflerin çok beliğ olduklarını göstermektedir. Dünyâ işlerinde de böyle sözler çoktur. Meselâ, bir kimse gönderdiği me’mûra olan güvenini bildirmek için, (Onun eli benim elimdir) veyâ (Onun sözü benim sözümdür) der. Bu söze kelimelerin ma’nâsı verilemeyeceği meydândadır. İ’timâdın çok olduğunu gâyet güzel anlatmaktadır. Bir hizmetçinin yaptığı iş, onun gücünün, kuvvetinin üstünde olursa ve efendisi bu işe çok ehemmiyet ve kıymet verdiğini bildirmek isterse, bu işi ben yaptım, sen yapmadın diyebilir. Bu söz efendi ile hizmetçinin tek bir adam olduklarını göstermez. Kölenin, hizmetçinin işi, kuvvet sâhibinin işi olmadığı meydândadır. Kendisi de, elbette o değildir. Bu tasavvufçular, Peygamberlik derecesini anlayamamış olacaklar. O büyükler, iki varlık bildirmektedir. Bu iki varlık birbirinden başkadır demişlerdir. Peygamberlerin sözlerinden tevhîd ve ittihâd ma’nâlarını çıkarmak, boş yere uğraşmaktır. Onların dediği gibi, var olan, bir olsaydı ve her şey onun görünüşü olsaydı, mahlûklara ibâdet etmek, Ona ibâdet etmek olurdu. Böyle yanlış söyleyenler de yok değildir. Peygamberler “aleyhimüssalavâtü vetteslîmât”, böyle şeyi çok sıkı yasak etmişler. Allahu Teâlâ&#39;dan başkasına tapınanlara sonsuz azâp yapılacağını bildirmişlerdir. Mahlûklara tapınanların Allahın düşmanı olduklarını bildirmişlerdir.Bu tasavvufçulara yanlış anladıkları bildirilmediği için ve câhillikle, yaratanı yarattıklarına benzetmek felâketinden kurtarmadıkları için ve mahlûklara ibâdeti Allahu Teâlâ&#39;ya ibâdet sanmaktan vazgeçmedikleri için, birçoğu diyor ki: (Peygamberler “aleyhimüssalavâtü vetteslîmât”, kalın kafalıların yanlış anlamamaları için, ince olan tevhîd-i vücûd bilgilerini sakladılar. Çok varlık bulunduğunu söylediler). Bu sözler, ba’zılarının, hazret-i Alîyi “radiyallahu anh” iki yüzlü yapmalarına benziyor ki, elbette kulak verilmez. Peygamberlerin “aleyhimüssalavâtü vetteslîmât” her şeyin doğrusunu bildirmesi lâzımdır. Varlığın bir olması doğru olsaydı ve ondan başka hiçbir şey var olmasaydı, bunu elbette saklamazlardı. Doğruyu bırakıp yanlışı bildirmezlerdi. Hem de, Allahu Teâlâ&#39;nın zâtı ve sıfatları ve işleri için olan bilgide doğruyu söylemeğe titizlikle çalışacakları meydândadır. Kalın kafalılar anlayamasa da, doğruyu söylemekten çekinmezlerdi. Görmüyorlar mı ki, Kur’ân-ı kerîmde ve hadîs-i şerîflerde, (Müteşâbihât) denilen ince bilgiler vardır. Müteşâbihâti, değil kalın kafalılar, keskin görüşlü ve ince düşünüşlü olan büyükler bile anlayamamaktadır. Bununla berâber, bunları bildirmekten çekinmediler. Câhiller anlayamaz diyerek bildirmekten vazgeçmediler. Bu tasavvufçular, varlığın iki olduğunu söyleyenlere ve Allahu Teâlâ&#39;dan başkasına ibâdetten kaçınanlara, müşrik diyorlar. Varlık birdir diyen bir kimseye, binlerle puta tapınsa bile muvahhid diyorlar. Bunlara göre o putlar, Allahu Teâlâ&#39;nın görüntüleridir. Onlara tapınmak, Allahu Teâlâ&#39;ya ibâdet olur diyorlar. İnsâf olunsun ki, bu ikisinden hangisi müşriktir ve hangisi muvahhiddir?Peygamberler “aleyhimüssalavâtü vetteslîmât” vahdet-i vücûd bildirmediler. Varlık ikidir diyenlere müşrik demediler. Ma’bûdun, tapınacak varlığın bir olduğunu söylediler. Ondan başkasına tapınmağa şirk dediler. Bu tasavvufçular, mahlûkları Allahu Teâlâ&#39;dan başka bilselerdi, başka şeylere tapanlara, müşrik olmaz demezlerdi. Onlar bilse de, bilmese de, mahlûklar mahlûktur. O değildirler.Bunların sonra gelenlerinden birkaçı, (Bu âlem, Allahu Teâlâ&#39;nın görünüşü değildir) dediler. Her şeye O demekten kaçındılar. Her şey Odur diyenleri beğenmediler. Bunun için, şeyh Muhyiddîn&#39;i ve onun yolunda olanları inkâr ettiler ve ayıpladılar. Fakat bunlar, bu âlem Allahu Teâlâ&#39;dan başkadır da demiyor. O değildir, Ondan başka da değildir diyorlar. Bunların sözü de, doğru değildir. İki şey elbet birbirinden başka olur. İkiliğe inanmamak, akla uymamak olur. Evet, Ehl-i sünnetten kelâm âlimleri, Allahu Teâlâ&#39;nın sıfatları O değildir. Ondan başka da değildir dediler ise de, buradaki başka sözü, lügat ma’nâsında değildir. Başka olan iki şeyin birbirinden ayrılması câiz olur demektir. Çünki Allahu Teâlâ&#39;nın sıfatları, zâtından ayrılmış değildir ve ayrılmaları câiz değildir. Bunun için, Allahu Teâlâ&#39;nın sıfatları O değildir. Ondan başka da değildir sözü doğrudur. Âlem ise, böyle değildir. Allahu Teâlâ var idi. Hiçbir şey yok idi. Bunun için âlem, Ondan başka değildir demek, hem lügat bakımından, hem de ikinci bakımından doğru olmaz. Bunlar, ilerleyememiş olduklarından, âlemi ya’nî mahlûkları, Allahu Teâlâ&#39;nın sıfatları gibi sandılar. Sıfatlar için söylemesi câiz olanı, âlem için de söylediler. Âlem Odur demediklerine göre, Ondan başkadır demeli idiler. Böylece, tevhîd-i vücûdî yolundan kurtulmalı idiler. Varlığın çok olduğunu anlamalı idiler. Tevhîd-i vücûdî sâhipleri meselâ şeyh Muhyiddîn-i Arabî “kaddesallahu teâlâ sirrehül’azîz” ve onun yolunda gidenler, her şey Odur diyor. Bu sözleri, âlem Allahu Teâlâ ile birleşmiş demek değildir. Hâşâ ve kellâ! Bu sözleri, âlem yoktur. Ancak Allah vardır demektir. Mektûplarımda bunu uzun açıklamıştım.Suâl: Tevhîd-i vücûda inanan tasavvufçuların iki varlığa inananlara müşrik demeleri, onlar iki varlık gördükleri içindir. İki varlık görmek ise, tarîkatta şirktir.Cevâp: Tarîkatta şirk olan, iki varlık görmeği önlemek için, tevhîd-i şühûdî yetişir. Burada tevhîd-i vücûdî hiç lâzım değildir. Fenâ hâsıl olması için, sâlikin bir mukaddes zâttan başka hiçbir şey görmemesi ve düşünmemesi lâzımdır. Böylece, tarîkattaki şirkten kurtulmuş olur. İnsan gündüz güneşi görüp yıldızları görmeyince, her gün binlerce yıldız var olduğu hâlde, iki varlık görmekten kurtulmuş olur. Yıldızlar var olsa da, yok olsa da, istenilen şey, yalnız güneşi görmektir. İşin doğrusu da şudur ki, sâlik aradığı hakîkî varlığa o kadar çok bağlanmalıdır ki, her şey var olduğu hâlde, o hiçbirine bakmamalı, belki hiçbir şeyi görmemeli, onun kalp gözüne hiç bir şey gelmemelidir. Fenânın en olgun hâli de budur. Eğer hiçbir şey var olmazsa, sâlik kimden fenâ bulacaktır? Kimden fânî olacak, kimi unutacaktır? Tevhîd-i vücûdîyi ilk olarak açıklayan şeyh Muhyiddîn-i Arabî&#39;dir “rahmetullahi aleyh”. Ondan önce gelen büyüklerin sözleri de, her ne kadar, tevhîdi ve birleşik olmayı gösteriyorsa da, bu sözlerden tevhîd-i şühûdî de anlaşılabilir. Çünki, Allahu Teâlâ&#39;dan başka hiçbir şey görmeyince, kimisi (Cübbemin altında Allahu Teâlâ&#39;dan başka bir şey yoktur) demiş, kimisi (Sübhânî) diyerek, hiçbir şeye benzemeyen varlık olduğunu bildirmiş, kimisi de (Evde Ondan başkası yoktur) diye bağırmıştır. Bunların hepsi, bir varlık görme dalında açan çiçeklerdir. Hiçbiri vahdet-i vücûdu göstermemektedir. Vahdet-i vücûdu ilk olarak açıklayan, kısımlara ayıran, bir gramer kitâbı gibi parça parça anlatan, şeyh Muhyiddîn-i Arabî&#39;dir. Bu bilginin birçok derin ve ince yerlerini yalnız ben buldum demiş, hattâ, (Peygamberlerin sonuncusu, ince bilgilerin bir kısmını Velîlerin sonuncusundan almaktadır) demiştir. Velâyet-i Muhammedî&#39;nin sonuncusu olarak da, kendini bilmektedir. Onun kitâplarını şerh edenler, bu sözünü şöyle açıklıyor: Bir zengin, kendi hazînesinin bekçisinden bir şey alırsa, kendisi için bir küçüklük olmaz.Sözün kısası şudur ki, Fenâ ve Bekâya kavuşmak ve (Velâyet-i sugrâ) ve (Velâyet-i kübrâ)nın derecelerine yükselmek için, tevhîd-i vücûdî hiç lâzım değildir. Tevhîd-i şühûdî lâzımdır. Ya’nî, var olanı bir bilmek değil, bir görmek, Ondan başkasını görmemek lâzımdır. Böyle görmekle, (Fenâ) hâsıl olur. Allahu Teâlâ&#39;dan başka her şey, ya’nî (Mâsivâ) unutulur. Bir sâlik, baştan sona kadar ilerler de, tevhîd-i vücûdî bilgileri kendine hiç gösterilmeyebilir. Hattâ, bu bilgilere inanmayacak gibi olur. Bu fakîre göre, sâliki, bu bilgiler gösterilmeden ulaştıran yol, bu bilgilerin gösterildiği yoldan dahâ çabuk ilerletir. Bu yolun sâliklerinin çoğu, istenilene kavuşurlar. O yolda olanların çoğu ise, yarı yolda kalırlar. Deryâyı ararken, bir damla ile avunup kalır. Aslı ile birleşmiş sanarak, gölgeye tutulurlar. Böylece asla kavuşamazlar. Böyle olduğunu tecrübe ile anlamış bulunuyorum. Her şeyin doğrusunu Allahu Teâlâ bildirir. Bu fakîr, her ne kadar ikinci yoldan ilerledim ve tevhîd ma’rifetleri ve ilimleri çok gösterildi ise de, Allahu Teâlâ&#39;nın lütûfları çok olduğu için ve sevilenlerin götürülmesi ile ilerlediğim için, bu yolun vâdilerinden ve çöllerinden lütûf ve ihsân ile geçirildim. Büyük lütûf ile gölgelerden atlatılarak asla kavuşturuldum. Sıra, talebe yetiştirmeğe gelince, öteki yolun dahâ çabuk kavuşturduğu anlaşıldı. Bizlere, doğru yolu gösteren Allahu Teâlâ&#39;ya hamd olsun! Allahu Teâlâ bize doğru yolu göstermeseydi, kendiliğimizden bulamazdık. Rabbimizin Peygamberleri “aleyhimüssalavâtü vetteslîmât” doğru sözlü olarak gelmiştir.TENBÎH: Yukarıda yazılanlardan anlaşıldığı üzere, birden fazla varlık olduğu hâlde, ya’nî Allahu Teâlâ&#39;dan başka varlık bulunduğu hâlde, (Fenâ) ve (Bekâ) elde edilmektedir ve (Velâyet-i suğrâ) ve (Velâyet-i kübrâ) hâsıl olmaktadır. Çünki (Fenâ) demek, mâsivâyı unutmak demektir. Mâsivâ yok olmayacaktır. Bu sözümüz meydânda olan bir şeyi bildirmekte ise de, büyüklerden çoğu bunu anlayamamıştır. Artık câhillerin nasıl olacağını düşünmeli. Tevhîd-i şühûdînin tevhîd-i vücûdî olduğunu sanıyorlar. Vahdet-i vücûd bilgileri, bu yolda elbette lâzımdır diyorlar. İki vücûda inananlara sapık ve başkalarını da şaşırtıcı diyorlar. Hattâ bunlardan çoğu, Allahu Teâlâ&#39;yı tanımak, tevhîd-i vücûd bilgileri ile olur sanıyorlar. Mahlûkların aynasında bir varlığı görmek, bu yolun sonuna varmak demektir diyorlar. Hattâ bunlara göre Peygamberimiz “sallallahu aleyhi ve sellem”, Peygamberlik derecelerini tamâmladıktan sonra, çoklukta ya’nî mahlûklarda vahdeti ya’nî bir olan varlığı, ya’nî Allahu Teâlâ&#39;yı görmek derecesine kavuşdu. (İnnâ a’taynâ-kel-Kevser) âyeti, bu makâma eriştiğini göstermektedir dediler. Bu âyet-i kerîmede meâlen, (Elbette sana çoklukta vahdeti görmek makâmını verdik) buyuruyor dediler. Öyle sanıyorum ki, Kevser kelimesinde, (v) harfinin, kesret ya’nî çokluk bildiren üç harfin arasında bulunmasından, böyle anlamışlardır. Hâşâ ve kellâ! Peygamberlik makâmında böyle bilgiler yoktur. Çünki, Peygamberler “aleyhimüssalavâtü vettehıyyât” hiçbir şeye benzemeyen bir varlığa inanmağı emir buyurmuşlardır. Mahlûklar aynasında görülebilen hiçbir şeyin, O bir varlıkla ilişiği olamaz. Bunların hepsi, anlaşılabilen ve ölçülebilen şeylerdir. Allahu Teâlâ, bu tasavvufçulara insâf versin! Peygamberleri “aleyhimüssalavâtü vetteslîmât” kendi derecelerindeki terâzî ile ölçmeğe kalkışıyorlar. O büyüklerin derecelerini kendi dereceleri gibi sanıyorlar. Ağızlarından çok büyük söz çıkarıyorlar. Fârisî beyt tercemesi:Taş içindeki böcek sanır,Yer ve gök hep orasıdır.diyorlar.Bu fakîre başlangıçta böyle bilgiler hâsıl olmuştu. Sonra pişmânlık, tevbe ve istiğfâr nasîb oldu. O görünenleri, hristiyanların putları gibi, Allahu Teâlâ&#39;dan uzak buldum. Bahâüddîn-i Buhârî “kuddise sirruh” hazretleri buyuruyor ki, (Her görülen ve her işitilen ve her anlaşılan, Ondan başkadır, kelime-i tevhîd söylerken, LÂ ile birlikte, bunların hepsini yok etmelidir!). Bunun için, kesrette vahdeti görmek de, nefyedilecektir. Nefyedilmesi lâzım gelen şey, O mukaddes varlıkta bulunamaz. Hâce hazretlerinin o sözü, beni bu şühûddan kurtardı. Şühûdun, görmenin zevklerine bağlı kalmağa son verdi. İlimden cehle çıkardı. Ma’rifetten hayrete ulaşdırdı. Allahu Teâlâ, o büyük Velîye bizim tarafımızdan çok iyilikler versin! Bu sözümle, o büyük rehberin mürîdi olduğumu, onun kölesi olmakla şereflendiğimi bildiriyorum. Doğrusu, Evliyâdan çok azı, onun gibi söylemiştir. Müşâhedeleri onun gibi yok eden pek az olmuştur. Şâh-ı Nakşibend hazretleri, (Bahâüddînin başlangıcı, Bâyezîd-i Bistâmî&#39;nin sonu değil ise, Allahu Teâlâ&#39;nın ma’rifeti ona harâm olsun!) buyurmuştur. Bu sözle ne demek istediği şimdi anlaşılmaktadır. Çünki Bâyezîd, çok yüksek derecelere yükseldi ise de, şühûddan ve müşâhededen kurtulamadı. (Sübhânî) çerçevesinin darlığından dışarı çıkmadı. Bahâüddîn-i Buhârî hazretleri ise, bir (LÂ) kelimesi ile, bütün müşâhedelerini, gördüklerinin, bulduklarının hepsini yok etti. Hepsini Allahu Teâlâ&#39;dan başka bildi. Bâyezîd&#39;in tenzîh sanmış olduğunu, teşbîh bildi. Onun (Bi-çûn) dediğine (Çûn) dedi. Onun kemâl gördüğünü, noksanlık gördü. Bunun için, onun teşbîhten ileri gidemeyen sonu, bu büyük hocamızın başlangıcı oldu. Çünki teşbîhten başlayıp, tenzîhe vardı. Belki Bâyezîd-i Bistâmî hazretlerine son günlerinde bu kusûru bildirmiş olacaklardır ki, (Zikirlerim hep gafletle imiş ve hizmetlerim, ibâdetlerim, câhillikle imiş) buyurmuştur. Huzûr, şühûd dediklerinin, gaflet olduğunu bildirmiştir. Onun huzûr ve şühûd dedikleri, Allahu Teâlâ&#39;nın huzûru değildi. Gölgelerden bir görüntünün huzûru idi. Sonsuz zuhûrlardan biri idi. Bunlara bağlanarak, Allahu Teâlâ&#39;dan gâfil kalmıştı. Çünki Allahu Teâlâ, verâların verâsı, ötelerin ötesidir. Zıllar, görüntüler, zuhûrlar, bu yolun başlangıcında olur ve ilerletmeğe yararlar. Bahâüddîn-i Buhârî hazretleri, (Bu yolun sonunu, başlangıcına yerleştirdik) buyurdu. Bu sözü, tâm yerindedir. Çünki ta başlangıçta yalnız bir varlığı aramaktadır. İsimlere, sıfatlara bakmayıp, ancak zâtı özlemektedir. Bu yüksek yola giren uyanık bir tâlipte bu ni’met, bu kemâle kavuşmuş olan rehberinden saçılarak, yayılarak hâsıl olur. Tâlip bu kazancını bilse de, bilmese de, hiç değişmez. Bunun için, nihâyette kavuşulan dereceler, bu büyüklerin başlangıcında yerleşmiş bulunmaktadır. Bu yolun başında hâsıl olan, bir varlığı özlemek ni’meti, sâlikte kuvvetlenirse, bâtındaki bu arzû, zâhirine de işlerse, mahlûkların aynasında görünen aşağı müşâhedelerden kurtulur ve teşbîh bilgilerinden sıyrılır. Eğer o teveccüh kuvvetlenmeyip, yalnız bâtınında kalırsa, çok olur ki, kesrette vahdeti görmek lezzetine takılır. Tevhîd ve ittihâd zevklerine dalar. Fakat bu yolda, tevhîd müşâhedesi, yalnız zâhirde kalır. Bâtına bulaşmaz. Bâtınları ya’nî kalpleri ve rûhları, yine bir varlığı özlemektedir. Zâhirleri, kesrette vahdeti görmektedir. Çok olur ki, zâhirlerindeki müşâhede kuvvet bularak, bâtındaki teveccüh belli olmaz. Yalnız zâhirin şühûdu bilinir. Bu satırları yazan fakîr de, başlangıçta böyle idi. Zâhirdeki kuvvetli olduğundan bâtındaki yalnız bir varlığa teveccüh belli olmamıştı. Kendimi tamâmen (Kesrette vahdet) şühûduna müteveccih buluyordum. Bir müddet sonra, Allahu Teâlâ, bâtındaki teveccühü de bildirdi. Bâtına da yardım eyledi. Şimdiki derecelere kavuşturdu. Bunun için, Allahu Teâlâ&#39;ya sonsuz hamd olsun. Bu yolun büyüklerinden birkaçında görülen tevhîd ma’rifetleri ve aşağı müşâhedeler de böyledir. Bu büyüklerin hem zâhirleri, hem de bâtınları, bu müşâhedelere bağlanmamıştır. Bu ma’rifetlere tutulmamıştır. Başka yollarda olanlar böyle olmayıp, zâhirleri de, bâtınları da, bu müşâhedelere tutulmuştur. Bu şühûdü, tenzîh ile teşbîhi birleştiriyor sanmışlar, kemâl bilmişlerdir. Fakat, bunların bâtınları da, tenzîhe inanmakta ise de, başka şeye tutulmuşlar, başka şey bilmişlerdir. Tenzîhe inanmayanlar ve aşağı müşâhedelerden başka bir varlığa îmân etmeyenler, mülhiddir, sapıktır, sözümüzün dışındadırlar. Mahlûkların aynasında Hak Teâlâ&#39;yı müşâhede etmeyi, tasavvufçular kemâl sayıyor ve teşbîh ile tenzîhin birleşmesi diyorlar. Bu fakîre göre, bu müşâhede, Allahu Teâlâ&#39;yı müşâhede etmek değildir. Bunların gördükleri, vehim ve hayâl ettikleri şeylerdir. Mümkünde gördükleri, Vâcib değildir. Mahlûkta buldukları, Kadîm değildir. Teşbîhte görünenler, tenzîh değildir. Sakın tasavvufçuların, boş sözlerine aldanmayınız! Hak olmayanı, hak sanmayınız! Bu tasavvufçular, şu’ûrsuz bir hâlde olduklarından özürlü sayılırlar. Yanılan müçtehid gibi hesâba çekilmezler ise de, bunlara uyanlara acabâ ne yaparlar bilemem. Keşki bunları da, yanılan müçtehidlere uyanlar gibi affetseler! Fakat affetmezlerse, işleri çok güç olur.Kıyâs ve ictihâd, islâmiyyetin dört temelinden birisidir. Buna uymağa emrolunduk, evliyânın keşf ve ilhâmları, böyle değildir. Bunlara uymağa emrolunmadık. İlhâm, yalnız sâhibi için delîldir, hüccettir, senettir. Başkaları için senet değildir. İctihâd ise, her Müslümân için hüccettir, senettir. Bunun için müçtehid olan âlimlere uymak lâzımdır. Dînin temellerini, bu âlimlerin bildirdiklerine uygun olarak öğrenmelidir. Tasavvufçuların, bu âlimlerin bildirdiklerine uygun olmayan sözlerine ve işlerine uymamak lâzımdır. Bununla berâber onlara iyi gözle bakarak dil uzatmamalı, şu’ûrsuz olan sözlerinden saymalıdır. Açık olan yanlış ma’nâları bırakıp doğru ma’nâlar çıkarmalıdır. Şuna çok şaşılır ki, tasavvufçulardan çoğu, vahdet-i vücûd gibi keşf ve ilhâm ile anlaşılan bilgilere inandırmak için insanları zorluyorlar. Onların da, böyle söylemesini istiyorlar. İnanmayanlara azâp olacağını bildiriyorlar. Keşki bu bilgileri inkâr etmemeleri için zorlasalardı. İnkâr edenlere azâp var deselerdi. Çünki îmân başkadır, inkâr etmemek başkadır. Bu bilgilere inanmak lâzım değildir. Fakat inkâr etmekten de sakınmalıdır. Çünki bu bilgileri inkâr etmek, bu bilgilerin sâhiplerini inkâr etmeğe gidebilir. Hak yoldaki evliyâya düşmanlığa sebep olabilir. Sözün kısası, hak yolda olan Ehl-i sünnet âlimlerinin bildirdiklerine göre inanmalı ve hareket etmeli ve tasavvufçuların keşflerine iyi gözle bakmalıdır. Bu sözlere evet veyâ hayır demekten sakınmalıdır. Aşırı gitmekle geri kalmak arasındaki iyi, orta yol da budur. Her şeyin doğrusunu bildiren Allahu Teâlâ&#39;dır. Ne kadar şaşılır ki, tasavvufçu olduğunu söyleyenler arasında, bu müşâhedelerle doymayarak, hattâ bu görüşleri aşağı sanarak, dünyâda Allahu Teâlâ&#39;yı görüyoruz diyenler çıkmıştır. Hiçbir şeye benzemeyen Vâcib-ül-vücûdü gördüklerini söylüyorlar. Peygamberimizin “sallallahu aleyhi ve sellem” mi’râc gecesinde bir kere kavuştuğu ni’mete biz her gün kavuşuyoruz diyorlar. Gördükleri nûru, sabâhları tan yerinin ağarmasına benzetiyorlar. Bu nûrun anlaşılamayan bir mertebe olduğunu sanıyorlar. Tasavvuf yolunun sonu, bu nûrun görünmesine kadardır diyorlar. Allahu Teâlâ, zâlimlerin dedikleri şeylerden çok uzaktır. O, çok büyüktür. Bu da yetişmiyormuş gibi, Allahu Teâlâ ile konuştuklarını bildiriyorlar. Allahu Teâlâ böyle buyurdu diye birçok şeyler söylüyorlar. Düşmanlarına, Allahu Teâlâ size şöyle böyle yapacağını bildirdi diyorlar. Sevdikleri kimselere de müjdeler veriyorlar. Kimisi de, gecenin üçte ikisi veyâ dörtte üçü geçtikten sonra, Rabbim ile konuştum, çok şeyler sordum, cevâplarını aldım diyor. Bunların sözlerinden anlaşılıyor ki, o gördükleri nûru Hak Teâlâ sanmaktadırlar. O nûru, Allahu Teâlâ&#39;nın görünüşlerinden bir görünüş olarak ve zıllardan bir zıl olarak değil de, Allahu Teâlâ&#39;nın zâtı, kendisi sanıyorlar. Hâlbuki, o nûra Allahu Teâlâ&#39;nın zâtı demek, büyük iftirâdır. Tâm bir sapıklık ve zındıklıktır. Cenâb-ı Hak, ne kadar çok sabırlıdır ki, böyle iftirâcılara çeşit çeşit azâplar yapmak için acele etmiyor ve bunları yok etmiyor. Allahu Teâlâ&#39;nın ilmi çoktur, hilmi de çoktur. Kudreti büyüktür. Afvı da büyüktür. Mûsâ aleyhisselâmın kavmi, Allahu Teâlâ&#39;yı görmek istedikleri için yok edildiler. Hazret-i Mûsâ “alâ nebiyyinâ ve aleyhissalâtü vesselâm” Allahu Teâlâ&#39;yı görmek isteyince, A’râf Sûresinin yüzkırkikinci âyetinde meâlen, (Sen beni elbette göremezsin) cevâbını aldı. Aklı başından gitti. Bu isteğinden tevbe etti.Muhammed “sallallahu aleyhi ve sellem” Rabbül’âlemîn&#39;in mahbûbudur. Gelmiş ve gelecek bütün varlıkların, her bakımdan en üstünüdür. Mübârek bedeni ile mi’râca çıktığı hâlde ve Arşı, Kürsî&#39;yi geçtiği ve zamândan, mekândan dışarı çıktığı hâlde ve Allahu Teâlâ&#39;yı gördüğüne Kur’ân-ı kerîmde işâretler bulunduğu hâlde, âlimlerimiz arasında görmedi diyenler de vardır. Âlimlerin çoğu, görmedi demiştir. İmâm-ı Gazâlî de, görmemiş olması dahâ doğrudur buyurmuştur. Bu câhiller ise, bozuk hayâlleri ile her gün gördüklerini sanıyorlar. Hâlbuki islâm âlimleri, Muhammed Resûlullah&#39;ın “sallallahu aleyhi ve sellem” bir kere görmesinde sözbirliğine varamamışlardır. Bunların sözlerine dikkat edilirse, iki kimsenin karşı karşıya konuştukları gibi, Allahu Teâlâ ile konuştuklarını sanıyorlar. Bu da, tâm sapıklıktır. Hâşâ ve kellâ! Kelimeleri yan yana dizerek, birbirinden önce ve sonra sıralayarak konuşmak, mahlûk olmağı gösterir. Allahu Teâlâ, böyle konuşmaz. Tasavvuf büyüklerinin sözleri, bunları yanıltmış olacak. Tasavvuf büyükleri de, Allahu Teâlâ ile konuşulacağını bildirmişlerdir. Fakat bu büyükler, Allahu Teâlâ&#39;nın bu sözleri arka arkaya söylediğini bildirmiyorlar. Allahu Teâlâ, bu kelâmı yarattı diyorlar. Bu sözleri hiç yanlış değildir. Mûsâ aleyhisselâmın mübârek ağaçtan işittiği söz de, Allahu Teâlâ&#39;nın kelâmı idi. Söz mahlûk, Allahu Teâlâ hâlık idi. Yoksa, iki kimsenin konuşması gibi değildi. Cebrâîl aleyhisselâmın Allahu Teâlâ&#39;dan işittiği kelâm da, böyle idi. Bu kelâmlar da, Allahu Teâlâ&#39;nın kelâmıdır. Buna inanmayan kâfir ve zındık olur. Allahu Teâlâ&#39;nın kelâmı, (Kelâm-ı nefsî) ile (Kelâm-ı lafzî) arasında sanki ortaktır. Araya hiçbir şey karışmadan Allahu Teâlâ onu yaratmaktadır. Bundan anlaşılıyor ki, kelâm-ı lafzî de Allah kelâmıdır. Buna inanmayan da kâfir olur. Burasını dikkatle okumalıdır. Bu açıklama çok yerde işe yarayacaktır. İnsanı her şeye kavuşturan Allahu Teâlâ&#39;dır.Mümkinlerin ya’nî mahlûkların vücûdları ya’nî varlıkları da, bütün sıfatları ve kuvvetleri gibi pek za’îfdir. Mümkinin ilmi, Vâcib Teâlâ&#39;nın ilmi yanında nedir ki? Mahlûkun kudretinin, ezelî olan kudret yanında ne değeri olabilir? Bunun gibi, mümkinin varlığı, Vâcib Teâlâ&#39;nın varlığı yanında hiçtir. Bu iki varlığa bakan bir kimse, ikisi arasındaki ayrılığın çokluğunu görünce şaşıracak ve bu ikisine de varlık demek acabâ doğru mudur? Yoksa, birisine var demek doğrudur da, ikincisine, varlığa benzediği için mi var denmiştir diye soracaklardır. Görmüyor musun? Tasavvufçuların çoğu ikinci soruya inanarak, mahlûkların varlığına, mecâz yolu ile vücûd demişlerdir.Mahlûkların varlığını söyleyen, yâ câhil Müslümânlardır. Yâhut, insanların en yüksekleridir. İnsanların en yüksekleri, Peygamberlerdir “aleyhimüssalavâtü vetteslîmât” ve ümmetleri arasında, Peygamberin velâyetine kavuşmakla şereflenen, zıl dâirelerinin hepsini geçenlerdir. Her şeyin içini anlayamayıp yalnız dışlarını gören câhiller, Vâcib Teâlâ&#39;nın varlığı ile, mümkinlerin varlığını tâm varlık sanırlar. Her ikisini mevcûd bilirler. İnsanların en yüksekleri keskin görüşlüdür. Bu iki varlığı, tâm varlık bulurlar. Vücûdun parçalarının dereceleri arasındaki ayrılıkların, vücûdun sıfatlarında ve i’tibârlarında olduğunu, özlerinde ve zâtlarında olmadığını söylerler. Böylece, birisi, tâm varlık, öteki mecâz olarak varlık olmaktan kurtulur. İnsanların orta derecede olanları, câhillerden üstün ve en yüksek olanlardan aşağı derecelerde olduklarından, mahlûkların var olduklarına inanmaları ve bunların vücûdlarına tâm varlık demeleri çok güçtür. Bunun içindir ki, mümkinin varlığı, tâm varlığa benzediği için, ona mevcûd denilmiştir derler. Güneşte durmuş suya, güneşlenmiş su demeğe benzemektedir. Vücûd, onunla bulunmuyor ki varlığı doğru olsun. Bu tasavvufçulardan birkaçı da, mahlûkların vücûdu üzerinde bir şey söylememiştir. Vücûdları vardır veyâ yoktur diye açıkça konuşmamışlardır. Birkaçı ise, mahlûkların vücûdu yoktur dedi. Vâcib Teâlâ&#39;dan başka mevcûd yoktur dediler. Birkaçı da, mahlûkların vücûdunu Vâcib Teâlâ&#39;dan başka bilmezler. İki vücûd birdir de demezler. Birkaçı ise, mahlûkları Allahu Teâlâ&#39;nın var olduğu vücûd ile mevcûtturlar dedi ki, bu söz mahlûkların ayrıca vücûdları yoktur demektir.Mahlûkların vücûdu vardır demek için keskin görüşlü olmak lâzımdır. Allahu Teâlâ&#39;nın vücûdu ya’nî varlığı yanında, mahlûkların vücûdunu, bunlar görebilir. Keskin görüşlü olanlar, gündüzün, güneşin vücûdu yanında yıldızları görürler. Görmesi kuvvetli olmayanlar ise göremez. Mahlûkların vücûdu, gündüz yıldızların vücûdu gibidir. Görüşü kuvvetli olanlar görebilir. Görmesi az olanlar görmekten mahrûm kalır.Suâl: Câhillerin görmesi za’îf ve basîretleri, ya’nî kalp gözleri kör olduğu hâlde, mahlûkların vücûdunu nasıl görebiliyorlar. Vâcib Teâlâ&#39;nın vücûdunun ışıkları, onların görmesine niçin mâni’ olmuyor?Cevâp: Câhiller, bir şeyi öğrenmekle anlar. Görmekle anlamaz. Biz burada öğrenerek değil, görerek anlayanları söylüyoruz. Öğrenmekle anlayanlar için bir şey demiyoruz. Vâcib Teâlâ&#39;nın vücûdunun ışıkları, câhillere göre sanki yok gibidir. Bunun için, mahlûkların, vücûdunu görmeğe mâni’ olmaz. Şöyle de cevâp veririz ki, ışıkların görünmesi, mahlûkların vücûdunu görmeğe mâni’dir. Mahlûkların vücûdunu bilmeğe mâni’ değildir. Çünki bir şeyi bilmek, çok olur ki, işitmekle ve başkalarına uymakla da hâsıl olur. Düşünmekle ve benzetmekle de bilinebilir. Görüşleri za’îf olanlar da, gündüzleri yıldızların vücûdunu bilir. Güneşin ışıkları, bu bilgiye mâni’ olmaz. Câhiller, mümkinlerin vücûdunu bilmektedir. Görmekte değildirler. Çünki şühûd, ya’nî görmek, kalp gözü ile olur. Bunların basîretleri ya’nî kalp gözleri ise, kördür. Görülecek şey, melek de olsa veyâ melekût veyâ ceberût yâhut lâhut da olsa göremezler.Mahlûkların vücûdu var demekte, câhiller en yüksek âlimler gibidir dedik. Başka birçok yerlerde de onlar gibidirler. Bunun içindir ki, Peygamberler “aleyhimüssalavâtü vetteslîmât” birçok işleri câhiller gibi yapmaktadırlar. Herkes ile ve çoluk çocukları ile, onlar gibi yaşarlar. İnsanların en iyisinin “sallallahu aleyhi ve sellem” çoluk çocuğuna karşı güzel işlerini herkes bilir. Meselâ bir gün, insanların en iyisi “sallallahu aleyhi ve sellem” hazret-i Hasan ile hazret-i Hüseyin&#39;i öptüler. Onlarla sevinçli ve güler yüzlü vakit geçirdiler. Orada bulunanlardan birisi, (Yâ Resûlallah! Onbir oğlum var. Şimdiye kadar hiçbirisini öpmedim) dedi. Peygamberimiz “sallallahu aleyhi ve sellem” buyurdu ki, (Bu merhamettir. Kullarından dilediğine ihsân eder). En yüksek olanlar, birçok işlerinde câhillere benzemektedir. Bu benzeyiş, her ne kadar görünüşte ise de, câhiller, işin iç yüzünü anlayamadıklarından, o büyüklerden fâydalanamıyorlar. O büyükleri kendileri gibi sanıyorlar. Kendilerine benzemeyenlere bakıyorlar. Onları büyük biliyorlar. Evliyânın ahlâkı ve işleri kendilerine benzemediği için onları, huyları, işleri ve sözleri kendilerine benzeyenlerden dahâ üstün sanıyorlar. Kendilerine benzeyen ahlâk ve işler, Peygamberlerde bulunsa bile, onları dahâ üstün biliyorlar. İşittiğimize göre, şeyh Ferîdeddîn-i Şekergenç “rahmetullahi aleyh” hazretlerinin çocuklarından biri ölünce, bunu haber aldığı zamân, hiç üzülmedi. (Bir köpek yavrusu ölmüştür, dışarı atınız!) dedi. İnsanların en üstünü olan Muhammed aleyhisselâmın oğlu İbrâhîm vefât edince, yanına gelip ağladı ve çok üzüldü ve (Yâ İbrâhîm! Senin ayrılığınla çok üzüntüdeyiz) buyurdu. Üzüldüklerini çok çok bildirdiler. Şimdi düşünelim! Şeyh Ferîdeddîn mi dahâ üstündür, yoksa Seyyid-ül-beşer mi? Câhiller, hayvan gibi olduğundan, şeyhin işini dahâ üstün görürler. Onun dünyâya bağlı olmadığını anlarlar. Resûlullah&#39;ın “sallallahu aleyhi ve sellem” işini ve sözlerini dünyâya bağlılık sanırlar. Bu kötü inanışlarından Allahu Teâlâ&#39;ya sığınırız! Bu dünyâ imtihân, deneme yeridir. Câhilleri en yükseklere benzetmenin çok fâydaları ve sebebleri vardır. (Allahumme erinelhakka hakkan verzuknâ ittibâ’ahu ve erinel bâtıla bâtılan verzuknâ ictinâbehu bi-hürmeti Seyyidil-beşer “sallallahu aleyhi ve sellem”). Ya’nî, (Yâ Rabbî! Doğruyu bize doğru olarak göster ve ona uymağı bize nasîb et ve yanlış, bozuk olan şeylerin yanlış olduklarını bize göster ve onlardan sakınmamızı nasîb et! İnsanların en üstünü hürmetine bu duâmızı kabûl buyur!).Yine sözümüze dönelim. Peygamberlerin “aleyhimüssalavâtü vetteslîmât” ve onların Ashâbının ve Ashâbın izinde giden Evliyânın “rıdvânullahi teâlâ aleyhim ecma’în” îmânları, önce şühûdî iken, insanları Allahu Teâlâ&#39;ya çağırmak için geriye döndükten sonra, gaybî olmuştur. Şuna benzer ki, bir kimse gündüz, güneşi görür. Güneşin vücûduna îmân-ı şühûdî ile inanır. Gece olunca, bu îmân-ı şühûdîsi, îmân-ı gaybî olur. Âlimlerin îmânı, gaybî ise de, Peygamberlerin “aleyhimüssalavâtü vettehıyyât” izinde gittikleri için bu îmân-ı gaybîleri, vicdânî ve anlayışlı olmuştur. Nazârî, teorik olmaktan kurtulmuştur. Âlim deyince, Âhiret bilgilerine âlim olan kimse anlaşılmalıdır. Dünyâ âlimleri anlaşılmamalıdır. Çünki dünyâ âlimleri, bütün mü’minler gibidir. Bütün mü’minlerde bulunan gaybden îmânın çok dereceleri vardır. Bu îmânın en yüksek derecesi, Peygamberlere “aleyhimüssalavâtü vetteslîmât” uymakla hâsıl olan îmândır. Ya’nî, Allahu Teâlâ şöyle buyurdu ve Resûlullah “sallallahu aleyhi ve sellem” böyle buyurdu diyerek öğrenilen îmândır.Suâl: Ehl-i sünnet âlimleri buyuruyor ki, istidlâl ile ya’nî akıl ile bularak hâsıl olan îmân, taklît ile ya’nî başkasına uyarak hâsıl olan îmândan dahâ üstündür. Hattâ, âlimlerin çoğu, istidlâl îmânın şartıdır. Taklît ile hâsıl olan îmân, îmân olmaz buyurmuşlardır. Siz ise, îmân-ı taklîdî dahâ üstündür diyorsunuz?Cevâp: Peygamberleri “aleyhimüssalavâtü vettehıyyât” taklîd ederek hâsıl olan îmân, îmân-ı istidlâlîdir. Çünki o büyükleri taklîd eden kimse, Peygamberlerin “aleyhimüssalavâtü vetteslîmât” bildirdiği her şeyin doğru olduğunu, aklı ile, düşüncesi ile anlamıştır. Çünki Allahu Teâlâ&#39;nın, bir kimsenin sözlerinin doğru olduğunu bildirmesi için, ona, mu’cizeler vermesinden, o kimsenin elbette doğru sözlü olduğu anlaşılır. Peygamberlerin “aleyhimüssalavâtü vetteslîmât” hepsinde mu’cizeler bulunduğu için, hepsi doğru sözlüdür. Başkasına uyarak hâsıl olan îmânın kıymetsiz olması, babalarından görerek îmân ettikleri içindir. Peygamberlerin “aleyhimüssalavâtü vettehıyyât” doğru söylediklerini, bildirdikleri her şeyin doğru olduğunu düşünmeden, yalnız anadan babadan ve etrâftan görerek hâsıl olan îmândır. Böyle olan îmân-ı taklîdî, âlimlerin çoğuna göre kıymetsizdir.Mantığa dayanarak, akıl ile, düşünce ile hâsıl olan îmâna gelince, bu yoldan îmân elde edilebilir. Fakat elde edenler pek azdır. Allahu Teâlâ&#39;nın varlığını bu yoldan isbât etmekte, mevlânâ Celâleddîn-i Devânî “rahmetullahi teâlâ aleyh” gibi biri dahâ bulunduğunu bilmiyoruz. Çünki bu, hem muhakkıkdır ve hem de sonra gelenlerdendir ve bu yüksek varlığı isbât etmek için çok uğraşmıştır. Böyle olmakla berâber, ondan sonra gelenlerden onun yazılarını açıklayanlar, onun ileri sürdüğü düşüncelerden, olaylardan yanlış veyâ kusûrsuz olanını görememişlerdir. Açıklarken çok fikirleri değiştirmek zorunda kalmışlardır. Bundan anlaşılıyor ki, Peygamberleri “aleyhimüssalavâtü vetteslîmât” taklîd etmeğe dayanmadan, yalnız istidlâl ile îmân hâsıl edenlere yazıklar olsun! Allahu Teâlâ, îmânın nasıl elde edileceğini bize gösteriyor. Âl-i İmrân sûresinin elliüçüncü âyetinde meâlen, (Yâ Rabbî! Senin indirdiğine inandık. Resûlüne uyduk. Bizi şâhit olanlarla birlikte bulundur!) buyuruldu.</p>

</body></html>