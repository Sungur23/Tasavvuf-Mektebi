<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>265.MEKTUP</b></center><b> </b></p>
<p></font><font face="Verdana" size="3.5">Bu mektûp, şeyh Abdülhâdî Bedavânî&#39;ye yazılmıştır.  </p>
<p>Uzlete çekilirken, Müslümânların haklarını gözetmeği elden bırakmamak lâzım olduğu bildirilmektedir: Allahu Teâlâ&#39;ya hamd olsun! Sevgili Peygamberine ve Âline ve Ashâbına salâtu selâm olsun ve doğru yolda olanlara duâlar olsun! Kıymetli kardeşimin güzel mektûbu geldi. Bizleri çok sevindirdi. Allahu Teâlâ&#39;ya hamd ve şükür olsun ki, ayrılık günlerinin uzaması, muhabbeti ve ihlâsı sarsmamış. Bununla berâber, buraya gelseydiniz, dahâ iyi olurdu. (El hayru fî mâ sana’ Allahu Teâlâ!). Ya’nî Allahu Teâlâ&#39;nın yaptığında hayr vardır. İnsanlar arasından ayrılmak, uzlet etmek istiyorsunuz. Evet uzlet, Sıddîkların aradığı şeydir. Mübârek olsun! Uzleti isteyiniz! Bir köşeye çekiliniz! Fakat, Müslümânların haklarını gözetmeği elden kaçırmayınız! Resûlullah “sallallahu aleyhi ve sellem”, (Müslümânın, Müslümân üzerinde beş hakkı vardır: Selâmına cevâp vermek, hastalığında dolaşmak, cenâzesinde bulunmak, da’vetine gitmek ve aksırdığı zamân elhamdülillah deyince, yerhamükallah demek) buyurdu. [Bu hadîs-i şerîfi Ebû Hüreyre “radiyallahu anh” haber vermiştir. (Buhârî)de ve (Müslim)de yazılıdır.] Fakat, da’vet ettiği zamân gitmek için şartlar vardır. (İhyâ’ül-ulûm) kitâbında buyuruyor ki, (Çağıranın yemeği şüpheli ise veyâ islâmiyetin yasak ettiği şey, meselâ ipek sofra örtüsü, gümüş kap ve tavanda, duvârda cânlı resmi varsa veyâ çalgı çalınıyorsa, oyun, kumar gibi şeyler varsa, o çağrılan yere gidilmez). [Bu yasaklar, (Kimyâ-i sa’âdet) kitâbında da yazılıdır]. Böyle yasaklar bulunan yemeğe gitmek harâm veyâ mekrûh olur. Çağıran kimse zâlim ise veyâ Ehl-i sünnet değil ise, fâsık ise, kötülük yapan ise veyâ övünmek için, gösteriş için çağırıyorsa gitmek câiz olmaz. (Şir’a-tül-islâm) kitâbında diyor ki, (Riyâ olarak çağırılan yemeğe gitmemelidir!). (Muhît) kitâbında diyor ki, (Oyun, şarkı, gîybet etmek bulunan ve içki içilen yemeğe oturulmaz). (Metâlib-ül-mü’minîn) kitâbında da böyle yazılıdır. Bu yasaklardan hiçbiri bulunmayan da’vete gitmek lâzımdır. Bu zamânda, bu yasakların bulunmaması güç oldu. Bundan başka, Fârisî mısra’ tercemesi: Yabancıdan uzlet et, dosttan değil!Talebe kardeşleri ile sohbet etmek, bu yolun sünnet-i müekkedesidir. Hâce Bahâeddîn Buhârî “kaddesallahu teâlâ sirrehül’azîz” hazretleri buyurdu ki, (Bizim yolumuzun temeli sohbettir!). Uzlette şöhret vardır. Şöhret te âfettir. Sohbet buyurulması, talebe kardeşleri ile birlikte olmaktır. Başkaları ile sohbet edilmez. Çünki, birbirinden fânî olmak, ya’nî başkalarını unutmak, sohbetin şartıdır. Bu da, uygun arkadaşla olabilir.Hasta yoklamak sünnettir. Hastanın bakıcısı varsa, ona bakıyorsa, başkalarının dolaşması sünnet olur. Bakacak kimsesi yoksa, dolaşmak vâcib olur. (Mişkât) kitâbının hâşiyesinde böyle yazılıdır. Cenâzede hâzır olmalıdır. Hiç olmazsa birkaç adım birlikte gitmelidir. Böylece, meyyitin hakkı ödenmiş olur. Cum’a namâzına ve her gün beş vakit namâz için cemâ’ate ve bayram namâzlarına gitmek islâmın zarûrî emrleridir. Herhâlde gitmek lâzımdır. Bunlardan sonra kalan vakitleri, yalnız geçirebilirsiniz. Fakat önce doğru bir niyet lâzımdır. Dünyâ çıkarlarından bir şeyi düşünerek uzleti kirletmemelidir. Allahu Teâlâ&#39;yı zikir için, kalbi toparlamaktan ve dünyânın bitmez tükenmez işlerinden uzaklaşmaktan başka bir şey düşünmemelidir. Niyetin doğru olmasına çok dikkat etmelidir. Niyetin içinde, nefsin bir arzûsu gizlenmiş olmamasına dikkat etmelidir. Niyetin doğru olması için, Allahu Teâlâ&#39;ya yalvarmalıdır. Böylece tâm niyet yapılabilir. Yedi kere istihâre yapmalı, doğru niyet ile uzlet eylemelidir. Böyle olunca, çok faydası umulur. Buluştuğumuz zamân, dahâ çok anlatırım. Vesselâm.</p>

</body></html>