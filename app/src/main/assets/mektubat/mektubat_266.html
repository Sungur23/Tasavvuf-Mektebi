<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>266.MEKTUP</b></center></p>
<p></font><font face="Verdana" size="3.5">İkiyüzaltmışaltıncı mektûbu, üstâdı Muhammed Bâkî-billah “kuddise sirruh” hazretlerinin iki oğlu, hâce Ubeydullah ve hâce Abdullah&#39;a yazmıştır.  </p>
<p>İlhâm ve ferâset yolu ile, mübârek kalbine doğan, (İlm-i kelâm) akîde ya’nî i’tikâdından ba’zısını bildirmektedir. Kitâplardan alarak ve akıl ve düşünce ile bularak yazmadığı hâlde hepsi, Ehl-i sünnet vel-cemâ’at âlimlerinin sözlerine uygundur. Allahu Teâlâ, ömür sarf ederek, istirâhatlarını fedâ ederek, durmadan çalışan o âlimleri, en üstün iyiliklerle mükâfatlandırsın!İmâm-ı Rabbânî müceddid-i elf-i sânî şeyh Ahmed-i Fârûkî Serhendî “kuddise sirruh”, dahâ ilim deryâsına yeni daldığı sıralarda hazret-i Peygamberi “sallallahu aleyhi ve sellem” rü’yâda görüp, kendisine buyurmuştu ki: (Sen kelâm ilminde müçtehid olacaksın). Bu rü’yâsını hocasına anlatmıştı. O günden beri, ilm-i kelâmın her mes’elesinde ayrı içtihâdı ve görüşleri vardır. Fakat, mes’elelerin çoğunda (Mâtürîdiyye) imâmımız ile berâberdir. Eski Yunan feylesoflarının, islâmiyete uymayan sözlerini reddedip, yanıldıklarını isbât etmekte ve tasavvuf büyüklerini tanıyamayarak ve sözlerini anlayamayarak, yoldan çıkan, sapıtan ve kendilerini din adamı sanıp, herkesi de yoldan çıkartan, câhil ve ahmakların yüz karalarını meydâna çıkarmaktadır. Bu mektûpta ayrıca namâza âit birkaç fıkıh mes’elesini de bildirmekte ve tasavvufun kıymetini ve yüksekliğini ve bu yoldan yükselmiş olan büyüklerin islâmiyete sımsıkı sarılmış olup, bunları tanımayan zavallıların iftirâlarının çürüklüğünü [ve mûsikî dinlememeği ve dans ve oyun yerlerine gitmemeği] ve dahâ birkaç şeyi bildirmektedir:Allahu Teâlâ&#39;ya hamd olsun. Bütün duâlar ve iyilikler, Onun Peygamberi ve sevgilisi ve bütün insanların her bakımdan en güzeli ve en üstünü olan Muhammed Mustafâ&#39;ya “sallallahu aleyhi ve sellem” ve Onu sevenlerin ve izinde gidenlerin hepsine olsun! Allahu Teâlâ, siz yüksek hocamın kıymetli yavrularını da, sa’âdet-i ebediyyeye kavuştursun!Yüksek üstâdımın, beni dünyâ ve Âhiret ni’metlerine kavuşturan kıymetli hocamın sevgili yavruları! Biliniz ki, her şeye muhtâç olan bu zavallı kardeşiniz, tepeden tırnağa kadar, o yüksek babanızın sadakaları ve ihsânları içinde yüzüyorum. İnsanlığın elifbâsını ondan öğrendim. Yükseklikleri haber veren kelimeleri ondan okudum. Herkesin, senelerce çalışarak kazanabildiği dereceler, onun huzûrunda, terbiyesi altında, az zamânda elime geçti. İnsanlara meziyyet, üstünlük veren bütün kıymetler, ona hizmetimin ikrâmiyesi olarak üzerime serpildi. Hiçbir işe yaramayan ve insanlıktan haberi olmayan bu zavallı, onun nûrlu bakışları altında, ikibuçuk ay içinde olgunlaşarak, büyüklerin yoluna katıldı. Onların Allahu Teâlâ&#39;ya olan yakînliklerine kavuştu. Böyle az bir zamânda, tasavvufu tatmış olanların, tecellîler, zuhûrlar, nûrlar, hâller ve keyfiyetler diye anlatmak istedikleri gizli kazançlar, babanızın parlak kalbindeki deryânın damlaları olarak, önüme saçıldı. Bunlardan hangi birini anlatayım. Onun, lutfederek, acıyarak mübârek gönlünü bu fakîre çevirmesi ile, tasavvufçuların tevhîd, kurb [yakınlık], ma’iyyet [berâberlik], ihâta [her tarafı kaplamak,kuşatmak], sereyân [her zerrede bulunmak] gibi sözlerle, anlatmak istedikleri ma’rifetlerden, ince bilgilerden ele geçmeyen, hemen hemen birisi kalmadı. Bunların içlerinden, özlerinden bildirilmedik bırakılmadı. Vahdet-i vücûd dedikleri, her şeyde Allahu Teâlâ&#39;nın kemâlâtını görmek ve vahdette kesreti bulmak, bu ince bilgilerin başlangıcıdır. İslâm büyüklerinin eriştiği, tanıdığı bilgileri, kelime kadrosu ile anlatmağa kalkışmak, câhillik ve ahmaklık olur. Bunların kavuştukları, yetiştikleri dereceler çok yüksektir. Anladıkları, edindikleri bilgiler ve zevkler çok incedir. Her bilgi satanın, büyük ve önder sanılanların yetişeceği, yanaşacağı yer değildir.O çok yüksek babanızın, bu zavallıya olan ni’metlerine, ihsânlarına karşı, ölünceye kadar, başımı kapınız hizmetçilerinin ayaklarına sürsem, size karşı bir şey yapmış olamam. Hangi kusûrumu bildireyim? Mahcûbiyyetimden, yüzümün karasından hangisini meydâna çıkarayım? Allahu Teâlâ, Hüsâmeddîn Ahmed&#39;den râzı olsun ki, sizlere karşı olan vazîfemizi, borcumuzu üzerine alarak, kapınıza kul olmakla, hizmetinizde çalışmakla şereflenmekte, böylece râhat nefes almamıza sebep olmaktadır. Fârisî beyt tercemesi:Vücûdumun her zerresi dile gelse de;Şükrünün binde birini yapamam yine!O kıymetler hazînesinin, kapısının eşiğini öpmekle üç def’a şereflenmiştim. Üçüncüsünde buyurdu ki: (Za’îf düştüm. Yaşamak ümîdim azaldı. Benden sonra, çocuklarımı gözet!). Sizleri getirdiler. O zamân dahâ küçük idiniz. Kucakta taşınıyordunuz. Size teveccüh etmemi, emr buyurdular. Emrlerine uyarak, yüksek huzûrlarında, üzerinize o kadar teveccüh olundu ki, te’sîri görünüverdi. Sonra, (Bunların annelerine de, uzaktan teveccüh et!) buyurdular. Yanımızda olmadığı hâlde, onlara da teveccüh olunmuştu. Emrleri ile ve huzûrlarında olduğu için, o teveccühlerin çok fâydalar sağlayacağını ümît ediyorum.Babanızın, herhâlde yapılması lâzım gelen emrlerini ve her ne bahâsına olursa olsun yerine getirilmesi gereken vasiyetlerini unutacağımı veyâ dalgınlığıma geleceğini sanmayınız! Buna imkân olur mu? Ufak bir işâretinizi bekliyorum. Şimdilik, birkaç satır nasîhat yazıyorum. Cân kulağı ile dinleyiniz! Cenâb-ı Hak, ikinizi de, sa’âdet-i ebediyyeye kavuştursun!Her Müslümânın, önce i’tikâdını düzeltmesi, ya’nî Ehl-i sünnet vel-cemâ’at âlimlerinin “rahmetullahi teâlâ aleyhim ecma’în” bildirdikleri gibi, inanması lâzımdır. Durmadan, yılmadan çalışan o âlimlere, Allahu Teâlâ, bol bol mükâfat versin! Cehennemin ebedî azâbından kurtulan, yalnız bunlar ve bunların izinde gidenlerdir. Bunların bildirdiği i’tikâdlardan unutulmakta olanları anlatacağım:Allahu Teâlâ, kendi Zâtı ile vardır. Ondan başka her şey, Onun var etmesi ile, var olmuştur. Kendisi ve sıfatları ve işleri yegânedir, birdir. Varlıkta, şerîki, ortağı olmadığı gibi, hiçbir bakımdan benzeri yoktur. Benzerlik yalnız isimde ve kelimelerdedir. Onun sıfatları da, işleri de, kendi gibi, akıl ile anlaşılmaz ve anlatılamaz ve insanların sıfatlarına, işlerine, hiç benzemez ve uymaz. Bunlardan biri, ilim sıfatıdır, ya’nî Allahu Teâlâ bilicidir. Bu sıfatı da, kendi gibi kadîmdir. Ya’nî sonradan olma değildir. Hep vardı ve basît, [ya’nî bir hâldedir. Hiç değişmez, bölünmez ve çoğalmaz]. Bildiği şeyler değişmekte, her değişmeyi bilmektedir. Fakat, ilminde ve ilminin bu şeylere bağlanmasında, bir değişiklik olmaz.  Birbirine benzeyen ve benzemeyen hâlleri ile, hem büyüklerini, hem de ufak zerrelerini, her birini kendi zamânında olarak bir anda bilmektedir. Meselâ, bir kimsenin hem varlığını, hem yokluğunu, hem doğmadan evvelki hâllerini, çocukluğunu, gençliğini, ihtiyârlığını, diri olmasını ve ölü olmasını, ayakta, oturmakta, dayanmakta, yatmakta, gülmekte, ağlamakta, neş’e ve lezzette, dert ve kederde, izzet ve kıymette, zillet ve aşağılıkta, mezârda, kıyâmette ve mahşer yerinde ve meselâ Cennette ni’metler içinde olduğunu, hep bir ânda ve bir hâlde bilmektedir. Ne ilminde, ne de ilminin bu şeylere bağlanmasında bir değişiklik olmaz. Değişiklik olsa, zamânın da, değişmesi olur. Hâlbuki orada, ezelden ebede kadar, parçalanamayan bir ân vardır. Dahâ doğrusu, Allahu Teâlâ, zamânlı değildir. Öncelik ve sonralık yoktur. İlmi her şeye yetişir dersek, her şeyi bir bilmekle ve ilmin bunlara bir bağlanması ile biliyor. Bu bir bilgi ve bir bağlantı da, aklın eremeyeceği bir bağlanmaktır. Bunu akla anlatabilmek için, şu misâli uygun buluyorum: İnsan, bir kelimenin çeşitli hâllerini, birbirine benzemeyen şekillerini bir ânda düşünebilir. Bir kelimeyi, bir ân içinde, hem isim, hem fi’l, hem harflerin kümesi, hem mâdî, hem müstakbel, hem emr, hem men’, hem edatlı, hem edatsız, hem müsbet, hem menfî bilebilir. Çeşitli şekilleri bir ânda, kelimede ayrı ayrı görüyorum diyebilir. Bir insanın, ilminde ve hattâ görmesinde, ters ve çeşitli hâlleri bir araya toplaması, mümkün olunca, Allahu Teâlâ&#39;nın ilminde neden mümkün olmasın? Hem de Onun ilminde iki zıddın, bir arada bulunması görünüştedir. Yoksa, orada zıtlık yoktur. Meselâ, bir kimseyi, bir ânda, hem var, hem yok bilir. Fakat, yine o ânda onun varlığını, meselâ hicretten bin sene sonra ve birinci yokluğunu, bu varlıktan evvel, ikinci yokluğunu da meselâ, varlığından yüz sene sonra olarak bilmiştir. O hâlde, arada zıtlık yoktur. Zîrâ, varlığın ve yokluğun zamânları başkadır. İşte Allahu Teâlâ, ayrı ayrı, başka başka, zerreleri bir ânda biliyorsa da, ilminde değişmek olmuyor. Felsefecilerin zan ettiği gibi, ilim sıfatında sonradan bir şey hâsıl olmuyor. Çünki bir şeyin bilgisi, evvelki şeyin bilgisinden sonra hâsıl olmuyor ki, ilimde değişiklik olsun. Her şeyi bir ânda bildiğinden, ilminde değişiklik ve yenilik hâsıl olmaz. O hâlde, ilimde değişiklik olmadığını anlatmak için, ilim, eşyâya, çeşitli bağlantılarla bağlanmıştır demek ve bunların değiştiğini söylemek lüzûmsuzdur. Nitekim felsefecileri susturmak için, ba’zı büyüklerimiz böyle söylemiştir. Bu bağlantıların, eşyâya bağlanmasında değişiklik olur denirse yerinde olur.Allahu Teâlâ&#39;nın sıfât-ı sübûtiyyesinden biri, Kelâm sıfatıdır. (Kelâm sıfatı), ya’nî söylemesi de, bir basît kelimedir ki, ezelden ebede kadar, hep o bir kelâm ile söyleyicidir. Bütün emrler, bütün yasaklar, bütün bildirilen şeyler, bütün suâller, bütün dilekler, hep o bir kelâmdır. Gönderdiği bütün kitâplar ve sahîfeler, hep o bir basît kelâmdandır. Tevrât ondan meydâna gelmiş, Kur’ân-ı kerîm, ondan nâzil olmuş, inmiştir.Allahu Teâlâ&#39;nın bütün yarattıkları, yaptıkları da, bir fi’l, bir yapıştır ki, ilk yarattığından, sonsuza kadar yaratmaları, hep o bir fi’l ile var olmaktadır. (Bir göz kırpacak zamânda her şeyi yaptık) meâlindeki âyet-i kerîme, bunu gösteriyor. Hayât vermesi ve öldürmesi, hep o bir fi’l iledir. Yaratması ve yok etmesi de o fi’ldendir. Fi’linde de çeşitli bağlantılar yoktur. Bir ta’alluk ile ilk ve sonradaki her şeyi kendi zamânlarında yaratıyor. Akıl, onun fi’lini anlayamayacağı gibi, fi’lin bağlanmalarına da erememektedir. Aklın oraya yolu yoktur. Ehl-i sünnet âlimlerinden, Ebül-Hasan-i Eş’arî bile, Allahu Teâlâ&#39;nın fi’lini anlayamayarak, tekvîn sıfatına, ya’nî yaratmasına sonradan olma hâdistir, dedi. Ya’nî her şeyi yapması, yaptığı zamân meydâna geliyor dedi. Hâlbuki, her zamân yapılan işler, ezeldeki fi’lin eserleri, meydâna çıkmalarıdır. Yoksa, fi’linin kendisi değildir. Tasavvuf büyüklerinden, fi’llerini görüyoruz, ya’nî Tecellî-i ef’âle kavuştuk diyenler de, böyle yanılıyor. Her şeyde, Allahu Teâlâ&#39;nın fi’lini görüyoruz sanıyorlar. Hâlbuki, o tecellîler, görünenler, fi’lin kendisi değil, eserleridir. Zîrâ, Allahu Teâlâ, görülemediği gibi, fi’li de görünmez, his olunamaz, düşünülemez ve akıl ile anlaşılamaz. Onun fi’li de, bütün sıfatları da kadîmdir. Sonradan olma değildirler. Kendisi ile hep vardırlar. Onun fi’line (Tekvîn) denir, mahlûkât aynasına yerleşmez ve görülmez. Fârisî beyt tercemesi:Dar olan, şekil ve sûret kabına ma’nâ nasıl sığar?Dilenci kulübesinde sultânın ne işi var?Bu fakîre göre “kaddesallahu teâlâ sirrehül’azîz”, Allahu Teâlâ&#39;nın kendi tecellîsi olmaksızın, fi’llerinin ve sıfatlarının tecellîsi olamaz. Sıfatları ve fi’lleri kendinden ayrılmaz ki, kendi tecellîsi olmaksızın, tecellî edebilsinler. Onun zâtından ayrılan, fi’llerinin ve sıfatlarının zılları, akisleri, görünüşleridir. Herkes bunları anlayamaz. Cenâb-ı Hak, dilediği kullarına bildirir. Onun ihsânı çoktur.Yine sözümüze gelelim: Allahu Teâlâ, hiçbir şeye hulûl etmez. Hiçbir cisim içine işlemez. Hiçbir şey Ona hulûl etmez. Fakat, Allahu Teâlâ, her şeyi ihâta etmiş, kaplamıştır ve her şeye yakındır ve her şeyle berâberdir. Fakat, bizim alıştığımız ve anladığımız ihâta, kurb ve ma’ıyyet gibi değildir. Bunlar, Ona lâyık değildir. Evliyânın keşif ile, müşâhede ile anladığı, ihâta, kurb ve ma’ıyyet de, Ona lâyık değildir. Zîrâ, zavallı mahlûkların hiçbiri, Onu ve sıfatlarını ve fi’llerini anlayamaz, bilemez. Anlamadan inanmak lâzımdır. Fârisî beyt tercemesi:Anka kuşu avlanamaz, tuzağını topla!Bu avlanmada, giren yalnız havadır tuzağa.Yüksek rehberimin “kaddesallahu teâlâ sirrehül’azîz” (Mesnevî)sinden şu beyti buraya yazmak uygundur. Fârisî beyt:Gidilecek yol uzundur pek,Uygun olmaz kavuştum demek.Allahu Teâlâ&#39;nın, her şeyi ihâta ettiğine ve her şeye yakın olduğuna ve her şey ile berâber olduğuna inanırız. Fakat, bu ihâta, kurb ve ma’ıyyetin, ne demek olduğunu bilemeyiz. (İlmi ihâta etmiştir, ilmi yakîndir) demek, Kur’ân-ı kerîmin açık olan ma’nâsını çevirmek demektir. Biz, böyle ma’nâlar vermeği doğru bulmuyoruz.Allahu Teâlâ, hiçbir şey ile ittihâd etmez, birleşmez. Hiçbir şey de, Onunla birleşmez. Tasavvuf büyüklerinden, ittihâd ma’nâsı anlaşılan sözler çıkmış ise de, onlar, başka şey demek istemiştir. Meselâ, (Fakîrlik tamâm olunca, Allahu Teâlâ&#39;dır) sözleri ile, (Her şey yoktur, ancak Allahu Teâlâ vardır) demek istiyorlar. Yoksa, o fakîr, Allahu Teâlâ ile birleşir, demek istemiyorlar. Bunu demek, kâfirlik, zındıklık olur. Allahu Teâlâ, zâlimlerin, kâfirlerin sandığı gibi değildir. Üstâdım buyurmuştu ki: Hallâc-i Mensûrun, (Ben Hakkım) sözünün ma’nâsı, (Ben yokum, yalnız Allahu Teâlâ vardır) demektir. Allahu Teâlâ&#39;nın zâtında, sıfatlarında ve fi’llerinde değişiklik olmaz. Hareketlerin, işlerin olması ile, her şeyi yaratması ile, Onun zâtında, sıfatlarında ve fi’llerinde değişiklik olmuyor. Vahdet-i vücûd var diyenler, (Tenezzülât-i hams) ya’nî Allahu Teâlâ&#39;nın, bu mevcûdâtı var etmesi, beş derecede olmuştur demeleri, Onda değişiklik yapacak ma’nâda değildir. Bu ma’nâ ile söyleyen kâfir olur, yoldan çıkar. Bu büyükler, Allahu Teâlâ&#39;nın sıfatlarının zuhûrunda, meydâna çıkmalarında, beş derecenin aşağıya indiğini söylüyor ki, zâtında ve sıfatlarında ve fi’llerinde bir değişiklik olmuyor.Allahu Teâlâ, (Ganiyy-i mutlak)dır. Ya’nî, hiçbir şey için, hiçbir şeye muhtâç değildir. Ne kendine, ne sıfatlarına, ne de fi’llerine, hiçbir sûretle hiçbir şey lâzım değildir. Varlıkta muhtâç olmadıkları gibi, zuhûrda, belli olmakta da, ihtiyâçları yoktur. Sôfiyyenin büyüklerinin, (Allahu Teâlâ, isimlerini ve sıfatlarını izhâr için, bize muhtâçdır) anlaşılan sözleri, bu fakîre çok ağır geliyor. Yaratılmakla, biz kıymetlendik, şereflendik. Allahu Teâlâ&#39;da bir şey artmadı. Böyle şeyler söylemek, çok yersiz ve çirkindir. Ez-zâriyât sûresinin, (Cinnîleri ve insanları, ancak bana ibâdet etmeleri için yarattım) meâlindeki ellialtıncı âyeti gösteriyor ki, cinnîlerin ve insanların yaratılması, Allahu Teâlâ&#39;yı tanımaları içindir ki, bunlar için şeref ve sa’âdetdir. Yoksa, Onun bir şey kazanması için değildir. Hadîs-i kudsîde, Allahu Teâlâ&#39;nın, (Ma’rûf olmak, tanınmak için her şeyi yarattım) buyurması, (Onların beni tanımakla şereflenmesi için) demektir. Yoksa, (Tanınayım ve onların tanıması ile kemâl bulayım) demek değildir. Bu ma’nâ, Allahu Teâlâ&#39;ya lâyık değildir.Allahu Teâlâ&#39;da, noksanlık sıfatları ve mahlûkların hâssa ve alâmetleri yoktur. Madde değildir. Cisim değildir. Mekânlı değildir. Zamânlı değildir. Kemâl sıfatları, kusûrsuzluklar yalnız Ondadır. Sekiz kemâl sıfatı olduğunu bildirmiştir ki şunlardır: (Hayât), diri olmasıdır. (İlm), bilmesidir. (Kudret), gücü yetmesidir. (İrâde), dilemesidir. (Sem’), işitmesidir. (Basar), görmesidir. (Kelâm), söyleyici olmasıdır. (Tekvîn), yaratmasıdır. Bu sıfatları, kendinden ayrı olarak vardır. Varlıkları ilimde değildir. Hâriçte ve hakîkatte vardırlar. Kendi var olduğu gibi, bu sıfatları da ayrıca vardır. Vahdet-i vücûda inanan Sôfiyyûnun sandığı ve fârisî beyt tercemesi:Akıl ve düşünce ile, sıfatlar başkadır.Hakîkatte ise, hepsi tâm kendisidir.Sözleri, sıfatları inkârdır, inanmamaktır. Müslümânlardan, sıfatları inkâr eden Mu’tezile fırkası ile kâfirlerden eski felsefeciler de, sıfatları nazarî olarak kendinden ayrı ise de, hâriçte yalnız kendi vardır diyorlar. [Ya’nî, sıfatların nazarî olarak], kendinden ayrı olduğunu inkâr etmiyorlar. Meselâ, ilim sıfatının ma’nâsı, zâtın ma’nâsının aynıdır demiyorlar. Yâhut, kudret ve irâdet sıfatlarının ma’nâları, birbirinin aynıdır demiyorlar. Fakat, hâriçteki varlıkları, aynıdır diyorlar. O hâlde, sıfatları inkârdan kurtulmak için, hâriçte ayrı ayrı var olduklarına inanmak lâzımdır. Nazarî olarak ayrı bilmek fayda vermez.Allahu Teâlâ, (Kadîm) dir. (Ezelî) dir. Ondan başka, hiçbir varlık kadîm, ezelî değildir. Din sâhipleri, kitâp sâhipleri, hep böyle îmân etmiştir ve Allahu Teâlâ&#39;dan başkasını kadîm, ezelî bilenlere, kâfir demişlerdir. Bunun içindir ki, hüccet-ül-islâm imâm-ı Muhammed Gazâlî “rahmetullahi aleyh”, İbn-i Sînâ&#39;nın ve Fârâbî&#39;nin ve dahâ başkalarının, kâfir olduklarını söylemiştir. Çünki bunlar aklın, rûhun ve [maddenin ilk hâli dedikleri] heyûlânın kadîm olduğuna inanmış ve göklerin içindekilerle berâber, kadîm olduklarını söylemişlerdir.Üstâdım “rahmetullahi teâlâ aleyhimâ” buyurdu ki, şeyh-i ekber Muhyiddîn-i Arabî hazretlerinin, (Büyük insanların rûhları kadîmdir) sözünün görünüş ma’nâsına uymayıp, din sâhiplerinin müşterek îmânlarına ve sözlerine çevirmelidir.Allahu Teâlâ, (Kâdir-i muhtâr)dır.  Mecbûr değildir. Eski Yunan felsefecileri, akılları ermediğinden, kemâl, büyüklük, mecbûr olmakta, herhâlde yapabilmektedir deyip, Allahu Teâlâ&#39;nın ihtiyârını, ya’nî seçmesini inkâr ettiler. Yapmağa mecbûrdur dediler. Bu ahmaklar, Allahu Teâlâ, bir şeyi yaratmağa mecbûr olmuş ve sonra başka bir şey yaratmamıştır dedi. Bu uydurma şeye de, akl-ı fe’âl deyip, her şeyi bu yapıyor dediler.(Akl-ı fe’âl) dedikleri şey de, yalnız onların vehimlerinde, hayâllerinde olan bir şeydir. Bunların bozuk inanışlarına göre, Allahu Teâlâ hiçbir şey yapmıyor. İnsan sıkışınca, bunalınca, Akl-ı fe’âle yalvarır. Allahu Teâlâ&#39;dan bir şey istemez. Çünki Allahu Teâlâ&#39;nın dünyâda olup bitenlerle hiç ilgisi yoktur. Her şeyi yapan, yaratan Akl-ı fe’âldir derler. Hattâ Akl-ı fe’âle de yalvarmazlar. Çünki onu, kendilerinden belâları gidermekte irâde ve ihtiyâr sâhibi bilmezler. Bu nasîpsizler, ahmaklıkta, sersemlikte, sapık fırkaların hepsinden dahâ aşağıdırlar. Kâfirler, her işlerinde Allahu Teâlâ&#39;ya sığınıyor. Belâların giderilmesini ondan istiyorlar. Bu alçaklar ise, böyle değildir. Bu nasîpsizlerde iki şey, sapık ve ahmak fırkaların hepsinden dahâ çoktur. Bunlardan biri, Allahu Teâlâ&#39;nın gönderdiği haberlere inanmıyorlar. Peygamberlerin bildirdiklerine inât ve düşmanlık ediyorlar. İkincisi, bozuk ön fikirler ileri sürüyor. Asılsız, çürük delîller, şâhitler göstererek, boş, sapık düşüncelerini isbâta kalkışıyorlar. Bozuk düşüncelerini isbât için öyle yanılıyorlar ki, hiçbir alçak böyle yanlış, çürük şey yapmamıştır. Dünyâda olan her işi, durmadan giden, dönen göklerin ve yıldızların değişmeleri ve vaziyetleri yapıyor diyorlar. Gökleri yaratanı ve yıldızları îcât edeni ve hepsini hareket ettireni ve aralarında nizâm kuranı görmüyorlar. Bunu bir şeye karışmaz sanıyorlar. Ne kadar ahmaktırlar! Ne kadar alçaktırlar! Bunları akıllı bilen, sözlerine inanan ise, bunlardan dahâ alçaktır. Onların akla dayanan, düzgün ilimlerinden biri geometri [Hendese]dir ki, ne dünyâ sa’âdetine, ne de ebedî kurtuluşa faydası yoktur. Bir üçgenin, üç iç açısının toplamı, iki dik açıya müsâvîdir demek ve bunu ispâtlamak, insanlığa ne kazandırır. Bu dinsizlerin üç kısmı da ahmaklıkta ve zavallılıkta, herkesten ileri gitmiş, kâfirlerin her sınıfını arkada bırakmışlardır. Bunların hepsi, hem dinlere inanmıyor ve Peygamberlere “aleyhimüssalavâtü vesselâm” inât ve düşmanlık ediyor, hem de âile, cem’ıyyet ve din hakkında uydurdukları sözleri ile, birbirlerini ve herkesi kandırmak için, çürük delîller ve şâhitler buluyorlar. O kadar yanlış, o kadar gülünç şeyler söylüyorlar ki, hiçbir câhilin, hiçbir ahmağın bu kadar aşağılığı görülmemiştir. Bunlar, ne kadar akılsız, ne kadar zavallıdır. Bunları akıllı, fikirli sananlar da, bunlardan dahâ zavallı ve dahâ bedbahttır. Birçok kıymetli bilgileri, Peygamberlerin “aleyhimüssalavâtü vesselâm” kitâplarından çalmışlar ve aralarına, başka şeyler de katmışlardır.Bunları imâm-ı Gazâlî “rahmetullahi aleyh”, (El munkızû min ed dalâl) kitâbında, uzun uzadıya anlatmaktadır. Din sâhipleri, Peygamberlerin “aleyhimüssalavâtü vesselâm” izinde gidenler, bir şeyin doğruluğunu isbât ederken yanılırsa, zararı ve tehlikesi olmaz. Zîrâ bunlar, bütün ilimlerinde ve işlerinde, onlara uyup, sözlerini isbât ediyor. Bunların Peygamberlere “aleyhimüssalavâtü vesselâm” uyması, doğruluklarını bildirmeğe yetişir. O zavallılar ise, Peygamberlere “aleyhimüssalavâtü vesselâm” uymağa, gericilik deyip, sözlerini akla uygun getirmeğe çalışıyor. Aklın eremediği şeylerde, şüphesiz yanılıyorlar. Allahu Teâlâ&#39;nın Peygamberi olan Îsâ aleyhisselâmın sözlerini, bunların en büyüğü tanınan Eflâtun işitince, (Biz temiz, olgun, ilerici insanlarız, bize, doğru yol gösterecek kimseye ihtiyâcımız yoktur) dedi. Ölüleri diriltiyor, körlerin gözlerini açarak, abraş denilen hastaları iyi ederek kurtarıyor. Ya’nî, kendi fenlerinin, tecrübelerinin yapamadığı şeyleri yapıyor, diye işittiği bir kimseyi, gidip görmesi, hâlini incelemesi lâzım iken, görmeden, anlamadan, böyle cevâp verdi. Bu sözleri çok ahmak olduğunu göstermektedir.Oğlum Muhammed Ma’sûm “kuddise sirruh” bugünlerde (Şerh-i mevâkıf) kitâbını tamâmladı. Derslerinde bu akıllı denilenlerin, hatâlarını ve kabâhatlerini iyice anladı ve çok şey öğrendi. Cenâb-ı Hakka şükürler olsun ki, bizleri aklın dar çerçevesi içinde bırakmayıp, doğru yola çıkardı. Eğer Peygamberleri ile “aleyhimüssalavâtü vesselâm” doğru yolu göstermeseydi, biz de o zavallılar gibi aklın ermediği şeylerde, zan ettiklerimize inanacak ve helâk olacaktık.Muhyiddîn-i Arabînin “kuddise sirruh” kitâplarından da Allahu Teâlâ&#39;nın, tabî’at kuvvetleri gibi, her şeyi irâdesiz yaptığı ma’nâsı anlaşılıyor. Allahu Teâlâ&#39;nın kudretini anlatırken, eski Yunan felsefecilerine uyduğu seziliyor. (İsterse yapmaz) demiyor da, (Yapması lâzımdır) diyor. Büyüklerimizin beğendiği, büyük bildiği Muhyiddîn-i Arabî&#39;nin birçok sözlerinin, Ehl-i sünnetin doğru sözlerine uymaması, yanlış olması, ne kadar şaşılacak şeydir. Hatâları, keşfinde, kalbe doğan bilgilerde olduğu için, belki kabâhat sayılmaz. İçtihâddaki hatâlar gibi bir şey söylenemez. Onun büyük olduğunu ve hatâlarının kusûr sayılamayacağını, yalnız bu fakîr söylüyorum. Onu büyük bilir ve severim. Ehl-i sünnet âlimlerinin sözlerine uymayan yazılarını yanlış ve zararlı bilirim. Sôfiyyûndan bir kısmı, onu beğenmiyor ve çirkin şeyler söylüyor. Bütün ilimlerini yanlış ve bozuk biliyorlar. Bir kısmı da ona uyarak, bütün ilimlerini, yazılarını olduğu gibi alıyor. Hepsini doğru biliyor ve doğruluklarını isbât etmeğe kalkışıyor. Bu iki kısım da yanılıyor, adâletten ayrılıyor. Bir kısmı haddi aşıyor. Birisi de, büsbütün mahrûm kalıyor. Evliyânın büyüklerinden olan Muhyiddîn-i Arabî “kuddise sirruh” keşiflerindeki hatâsından dolayı, büsbütün reddolunabilir mi? Fakat, Ehl-i sünnetin doğru sözlerine uymayan, hatâlı bilgilerine uyulur mu ve her şeyi de kabûl olunur mu? Burada doğru yol, Cenâb-ı Hakkın bize ihsân ettiği, iki tarafa sapmayan orta yoldur. [İmâm-ı Süyûtî hazretleri (Tenbîh-ul-gabî) kitâbında Muhyiddîn-i Arabî hazretlerinin büyüklüğünü vesîkalarla isbât etmektedir. Ebüssü’ûd efendi fetvâlarında da ona dil uzatılamayacağı yazılıdır “rahmetullahi teâlâ aleyhim.”] Vahdet-i vücûd bilgisinde, sôfiyyenin çoğunun, Muhyiddîn-i Arabî ile berâber olduğu meydândadır. Kendisi burada da, husûsî bir yol tutmuş ise de, sözün esâsında ortaktırlar. Bu bilgileri de görünüşte, Ehl-i sünnet i’tikâdına uymuyor ise de, uydurulması kolaydır ve ikisini birleştirmek mümkündür. Bu fakîr, Cenâb-ı Hakkın yardımı ile, üstâdımın (Rübâiyyât)ını açıklarken, bu bilgileri, Ehl-i sünnetin i’tikâdı ile birleştirdim. Aradaki farkın, yalnız sözde ve kelimelerde olduğunu göstererek, her iki tarafın şüphe ettikleri yerleri öyle bir aydınlattım ki, okuyanların hiç şüphesi kalmaz. Görünce anlaşılır.Ey Müslümân! İyi bil ki, gördüğün, işittiğin her şey, meydâna gelen her şey, madde ve cisim, bunların hâssaları, akllar, fikirler, düşünceler, gökler, yıldızlar, elementler ve bileşik cisimler yok idi. Hepsi, Allahu Teâlâ&#39;nın istemesi ve yaratması ile var oldu. Onun yaratması ile yoktan var oldukları gibi, varlıkta kalabilmeleri, yok olmamaları için de, her ân, Onun istemesine ve kuvvetine muhtâçtırlar. Sebeplerin ve şartların değişmesi ile Allahu Teâlâ&#39;nın fi’lini, yapmasını perdeliyor, bizden örtüyor. Kuvvetinin, kudretinin meydâna çıkması için, yapması ve yaratması için, sebepleri, vâsıtaları araya koymuştur.Aklı olan, uyanık olan, kalp gözlerini, Peygamberlere “aleyhimüssalavâtü vesselâm” uyarak, sürmelemiş, cilâlamış olan kimse, bu sebeplerin de, vâsıtaların da, Allahu Teâlâ tarafından yaratıldığını ve her ân Onun kuvvetine muhtâç olduklarını, Onun ile var olup, Onun ile varlıkta kalabildiklerini, yoksa hepsinin cânsız, te’sîrsiz, hareketsiz ve kuvvetsiz olduklarını ve kendileri gibi olan, başkalarına te’sîr edemeyeceklerini ve kendileri gibi olan, başka şeyleri yapamayacaklarını düşünür. Bu sebepleri ve vâsıtaları yaratan ve bunlara te’sîr ve kuvvet, enerji veren bir kudret sâhibinin bulunduğunu anlar. Aklı olan kimse, cânsız bir cismin hareket ettiğini görünce, bunu hareket ettiren bir kuvvetin varlığını anlar. Durmakta olan bir cismin, kendiliğinden hareket edemeyeceğini ve ancak dışardan bir kuvvetin bunu harekete getireceğini bilir. Demek ki, cânsız bir cismin, hareket etmesi, bunu harekete getiren bir fâ’ilin, bir kuvvetin varlığını akıl sâhiplerinden gizlemiyor. Hareket eden cismin cânsız olması, bir fâ’ilin, bir kuvvet sâhibinin mevcûd olduğunu, akıl sâhiplerine haber veriyor. Bütün sebepler, vâsıtalar da böylece, Allahu Teâlâ&#39;nın varlığını, kudretini akıl sâhiplerine i’lân ediyor, bildiriyor. Fakat eblehler, ahmaklar, cismin hareketini görünce, kendiliğinden hareket ediyor sanarak, kuvvet sâhibini, fâ’ili göremeyip anlayamıyor. Akılları olmadığından, hareket eden cânsız cismi, kuvvet sâhibi zan ediyor. Bunu hareket ettiren kuvveti, fâ’ili inkâr ediyor, kâfir oluyorlar. Allahu Teâlâ&#39;nın her şeyi sebeplerle, vâsıta ile yapması, yaratması, ahmakların, akılsızların inkârına, küfrüne sebep oluyor. Akıl ve vicdân sâhiplerine de hidâyet, kurtuluş yolunu gösteriyor. Sebepleri, vâsıtaları görerek, Allahu Teâlâ&#39;nın varlığını, birliğini, kudretini anlamak, ancak Peygamberlerin “aleyhimüssalavâtü vesselâm” irşâdı ile, uyandırması ile olmaktadır. İnsan aklı bunu, kendiliğinden anlayamıyor. Ba’zı kimseler, arada sebepler bulunmaması, her şeyin sebepsiz yaratılması, büyüklüğe dahâ uygun olur sanıyor. Sebeplerde te’sîr yoktur, sebepler karışmadan her şey doğrudan doğruya, Allahu Teâlâ&#39;nın yaratması ile var oluyor diyorlar. Bunlar anlamıyor ki, sebepleri aradan kaldırmak, hikmeti, âdetini bozmak demektir. Bu hikmette ise, nice fâydalar vardır. Yâ Rabbî! Bu varlıkta, hiçbir şeyi hikmetsiz, yersiz, uygunsuz yapmadın! Peygamberlerin hepsi “aleyhimüssalavâtü vetteslîmât” her işlerinde, sebeplere yapışırdı ve bununla berâber, işlerin yaratılmasını Allahu Teâlâ&#39;dan dilerdi. Meselâ, Ya’kûb “aleyhisselâm” çocuklarını Sûriye&#39;den, Mısra gönderdiği zamân, nazar değmesin diye, (Hepsi bir kapıdan girmeyip, ayrı kapılardan girmelerini) nasîhat etti. Bununla berâber, nazar değmemesini Allahu Teâlâ&#39;dan dileyip, (Bu nasîhati yapmakla, Allahu Teâlâ&#39;nın sizin için dilediğini değiştiremem. Çünki tedbîr, kaderi değiştiremez. Her zamân Onun dediği olur. Sizi Ona emânet ediyorum. Ona güveniyorum. Herkes de, her işinde yalnız Ona güvenmelidir. Herkesin, zavallı bir vâsıtadan başka bir şey olmadığını düşünerek, yalnız Ona güvenenlerin imdâdına elbette yetişir) dedi. Allahu Teâlâ, bu hâli Yûsuf sûresinde, (O âlim idi. Kazâ ve kaderimi biliyordu. Ona bildirmiştim. Fakat insanların çoğu, kazâ ve kaderimi anlamıyor) meâlindeki altmışsekizinci âyetinde bildiriyor ve beğeniyor. [Beyt:İnsan tedbîr alır, sebeplere yapışır, takdîri bilmez,Allahın takdîri, kulun tedbîri ile değişmez!]Allahu Teâlâ, Peygamberimiz Muhammed aleyhissalâtü vesselâma da sebeplere yapışmasını emr ediyor. Enfâl Sûresi, altmışdördüncü âyetinde meâlen, (Ey sevgili Peygamberim “sallallahu aleyhi ve sellem”! Sana, Allahu Teâlâ ve mü’minlerden, sana tâbi’ olanlar yetişir!) buyuruldu.Sebeplerin te’sîrine gelince, Allahu Teâlâ, sebeplerde ba’zan te’sîr, ya’nî iş yapabilecek kuvvet de yaratıyor. O işi hâsıl ediyorlar. Ba’zan da, aynı sebeplerde, bu te’sîri yaratmıyor. O işi yapamıyorlar. Bu hâli herkes her zamân görmektedir. Aynı sebeplerin, aynı işi, ba’zan meydâna getirdiğini, ba’zan da, işi yapamadığını hepimiz görmekteyiz. Sebeplerde, te’sîr yoktur demek, tecrübeleri, hâdiseleri körü körüne inkâr etmektir. Te’sîrine inanmalı. Fakat, sebeplerdeki bu te’sîrlerin de, kendileri gibi, Allahu Teâlâ&#39;nın yaratması ile, vücûda geldiğini bilmelidir. Bu fakîrin “rahmetullahi teâlâ aleyh”, bu mes’eledeki sözü, işte böyledir. Demek ki, sebeplere yapışmak, tevekküle, mâni’ değildir. Aksini tasavvuf yolunda yürüyen ve henüz ilerlememiş olan sôfiler söyler. Hâlbuki sebeplere yapışmak, sebepleri araya koymak, tevekkülün en yüksek derecesidir. Ya’kûb “aleyhisselâm”, hem sebeplere yapıştı, hem de Allahu Teâlâ&#39;ya tevekkül etti. Allahu Teâlâ, hayrı ve şerri, iyiyi kötüyü irâde eder, ister ve yaratır. İyilerin de, kötülerin de hâlıkı, yaratanı Odur. Fakat, iyiliklerden râzıdır. Şerlerden râzı değildir. Ya’nî beğenmez. İrâde başkadır, rızâ başkadır. Aralarındaki farkı, yalnız Ehl-i sünnet âlimleri görebilmiştir. Diğer yetmişiki fırka, bu farkı anlayamayarak, hepsi dalâlette kaldı, yollarını şaşırdı. Meselâ, Mu’tezile fırkası, herkesi, kendi işinin hâlıkı zan etti ve filânca kimse, filân işi yarattı dedi ve insanlar, îmânlarını ve küfürlerini kendileri yaratıyor dedi. Şeyh-i Ekber Muhyiddîn-i Arabînin “kuddise sirruh” ve izinde gidenlerin kitâplarından anlaşılıyor ki, (Allahu Teâlâ&#39;nın Hâdî ismi, îmânı ve ibâdetleri beğendiği gibi, Mudıl ismi de, küfrü ve günâhları beğenmektedir). Bu sözleri de, Ehl-i sünnet âlimlerinin “rahmetullahi teâlâ aleyhim ecma’în” bildirdikleri doğru i’tikâda uymuyor ve îcâba, irâdeyi inkâra yaklaşıyor. Güneş, aydınlatmaktan râzıdır demeğe benziyor.Allahu Teâlâ, kullarına kuvvet, kudret, irâde vermiştir. İstediklerini işlerler. İnsanlar, işlerini kendileri yapıyor. Allahu Teâlâ da yaratıyor. Allahu Teâlâ&#39;nın hikmeti, âdeti şöyledir ki, insan bir işi yapmak isteyince, O da, isterse o işi yaratır. Bu iş, insanın kasdı ile, ihtiyârı ile meydâna geldiği için, işin mes’ûliyyeti, sevâbı ve cezâsı, o insana oluyor. İnsanın ihtiyârı za’îfdir, azdır diyenler, Allahu Teâlâ&#39;nın irâdesinden az olduğunu demek istiyorlarsa, doğrudur. Yok eğer, emrleri yapacak kadar değildir diyorlarsa, yanlıştır. Allahu Teâlâ, insanlara, yapamayacakları bir şeyi emr etmemiştir. Hep kolay emr etmiş, güç şey istememiştir. Az zamândaki bir küfre, sonsuz azâb etmeği ve az zamândaki îmâna, sonsuz ni’metler vermeği takdîr etmiştir. Bunun sebebini anlayamayız. Allahu Teâlâ&#39;nın yardımı ile, şu kadar biliyoruz ki, insanlara, görünür görünmez, bütün ni’metleri, iyilikleri veren, yerlerin, göklerin, zerrelerin yaratanı ve noksânsızlık, kusûrsuzluklar yalnız Ona mahsûs olan bir Allaha inanmamak elbette çok şiddetli, çok acı azâb ister ki, bu da, Cehennemde sonsuz yanmaktır. Böyle bir ni’met sâhibine, görmeden inanmak ve nefsin ve şeytânın ve din düşmanlarının aldatmalarına kanmayarak, Onun sözlerine güvenmek, büyük mükâfât ister ki bu da, Cennet ni’metlerinde ve lezzetlerinde sonsuz kalmaktır. Meşâyih-i Kirâmdan çoğu dedi ki: (Cennete girmek, yalnız Allahın fazlı ve ihsânı iledir. Îmânı, Cennete girmeğe sebep göstermek, kazanılan ni’metin lezzeti, dahâ çok olduğu içindir). Bu fakîre göre “kaddesallahu teâlâ sirrehül’azîz” Cennete girmek, îmâna bağlıdır. Fakat îmân, Allahu Teâlâ&#39;nın fazlıdır, ihsânıdır. Cehenneme girmek de, küfürden dolayıdır. Küfür ise, nefs-i emmârenin arzûlarından doğmaktadır. Nitekim Nisâ sûresi yetmişdokuzuncu âyet-i kerîmesinde meâlen, (Her güzel, her iyi şey, sana Allahu Teâlâ&#39;dan geliyor. Her çirkin, her fenâ şeye de, nefsin sebep oluyor) buyuruldu. Cennete girmeği îmâna bağlamak, îmânın kıymetini bildirmek içindir. Bu da, îmân olunacak şeylerin kıymeti ve ehemmiyeti demektir. Bunun gibi, Cehenneme girmeği de küfre bağlamak, küfrü tahkîr içindir ki, inanılmayan şeylerin kıymetini bildiriyor ve onlara inanılmadığı için, böyle sonsuz azâp veriliyor. Ba’zı meşâyihın, başka türlü söylemelerinde bu incelik yoktur.Dünyâdan Âhirete îmânlı giden, Cennette Allahu Teâlâ&#39;yı cihetsiz ve keyfiyetsiz ve hiçbir şeye benzetmeyerek ve misâli olmayarak görecektir. Buna, müslümanların yetmişüç fırkasından, yalnız Ehl-i sünnet inanmıştır. Diğerleri inkâr etmiş ve cihetsiz ve keyfiyetsiz olarak görmek olamaz demişlerdir. Hattâ, Muhyiddîn-i Arabî “kuddise sirruh”, Âhirette Allahu Teâlâ&#39;yı görmek, (Tecellî-i sûrî)dir. Başka türlü görmek olmaz diyor. Bir gün üstâdım, Muhyiddîn-i Arabî&#39;nin şöyle buyurduğunu söyledi: (Mu’tezile fırkası, Allahu Teâlâ, aklın ermediği bir görmekle, cihetsiz, keyfiyetsiz olarak görülecek demeselerdi, başka şeylerin görülmesi gibi, görülecek deselerdi ve Onu görmeği, sûrî bir tecellî olarak bilselerdi, Onu görmeği inkâr etmez, görülemez demezlerdi. Ya’nî cihetsiz, keyfiyetsiz olarak görüleceğine inanmıyorlar. Sûretin tecellîsinde ise, cihet ve keyfiyet vardır). Hâlbuki Cennette Allahu Teâlâ&#39;yı görmeği, sûretin tecellîsi demek, Onu görmeği inkâr etmektir. Her ne kadar oradaki sûretin tecellîsi, dünyâda eşyâ sûretlerinin görünmesi gibi değil ise de, yine Onun kendini görmek değildir. Arabî şi’r tercemesi:Îmân sâhipleri, Cennetde Allahu Teâlâ&#39;yı keyfiyetsiz görecektir.Bu görmeği anlatmak, mümkün değildir.Allahu Teâlâ, kullarına acıdığı için, Peygamberler “aleyhimüssalavâtü vetteslîmât” gönderdi. Eğer bu büyük insanlar gönderilmeseydi, yolu şaşırmış olan insanlara, Onu ve sıfatlarını kim bildirirdi? Beğendiklerini, beğenmediklerinden kim ayırabilirdi? İnsan aklı, noksân olduğu için, o büyüklerin da’vet nûru ile aydınlanmadıkça bunları bilemez ve ayıramaz. Anlayışımız tâm olmadığı için, bu büyüklerin izinde gitmedikçe, bunları anlamakta şaşırır ve aldanırız. Evet akıl, doğruyu eğriden ayırmaya yarayan bir âlettir. Fakat, tâm olmayan bir âlettir. O büyüklerin da’veti ile, haber vermeleri ile tamâm olmaktadır. Âhiretin azâbı, sevâbı, bu da’vet ve haberden sonra olur.Suâl: Âhiretteki sonsuz azâp, Peygamberlerin “aleyhimüssalavâtü vetteslîmât” da’vetine bağlı olunca, onların gönderilmesi, âlemlere rahmet nasıl olur?Cevâp: Onların gönderilmesi, Allahu Teâlâ&#39;nın kendini ve sıfatlarını bildirmek içindir. Bu bilgi de, sa’âdet-i ebediyyeye, ya’nî dünyâ ve Âhiretin sonsuz iyiliklerine sebeptir. Allahu Teâlâ&#39;ya karşı, lâyık olan şeyler, uygun olmayanlardan, bunların haber vermesi ile ayrılmıştır. Zîrâ, bizim kör ve topal olan akıllarımız, yok iken var olmuş ve varlıkta kalamayıp yine yok olmaktadır. O hâlde, yokluk bulunmayan ve isimleri ve sıfatları ve fi’lleri sonsuz var olan, ebedî, hakîkî varlığa uygun olanı anlayabilir mi ve Ona lâyık olanı bulabilir mi? Münâsip olmayanları ayırt edebilip söylemekten sakınabilir mi? Hattâ, kendi noksân olduğu için, çok def’a kemâli, noksânsızlığı, noksân sanır ve noksânı, kemâl sanır. Peygamberlerin “aleyhimüssalevatü vetteslîmât”, bunları ayırd etmeleri ve bildirmeleri, bu fakîre göre, bütün ni’metlerin, bütün iyiliklerin üstündedir. Allahu Teâlâ&#39;ya uygun olmayan şeyleri, Ona münâsib görenlerden dahâ alçak kim olabilir? Bâtılı haktan, eğriyi doğrudan ayıran, ibâdete, itâ’ate hakkı olmayanları, ibâdet edilmesi lâyık ve lâzım olan hakîkî vardan ayıran, o büyüklerin sözleridir. Allahu Teâlâ, insanları doğru yola, onların sözleri ile çağırıyor. Kullarını, kendisine yaklaşmak sa’âdetine, onların aracılığı ile ulaştırıyor. Allahu Teâlâ&#39;nın beğendiği şeyleri öğrenmek, onlar vâsıtası ile kolaylaşıyor. Bu görünen, bilinen varlıkların yaratanı, mâliki, sâhibi olan Allahu Teâlâ&#39;nın, mahlûklarından hangilerini, ne kadar ve nasıl kullanmağa izin verdiği ve hangilerine izin vermediği, onların bildirmesi ile anlaşılıyor. Peygamberlerin “aleyhimüssalavâtü vetteslîmât” bu saydığımız ve dahâ bunlar gibi nice fâydaları vardır. O hâlde, o büyüklerin gönderilmesi, elbette rahmettir, iyiliktir. Fakat, bir kimse, nefs-i emmâresine uyarak ve mel’ûn şeytâna kapılarak, Peygamberlere “aleyhimüssalavâtü vetteslîmât” inanmaz ve onların sözlerini bildiren, hakîkî din âlimlerinin, din mütehassıslarının kitâplarını okumaz ve emrlerini yapmaz ise, Peygamberlerin “aleyhimüssalavâtü vetteslîmât” ne günâhı olur ve bundan dolayı, niçin rahmet olmazlar?Suâl: Akıl, yaratıldığı şekilde iken, Allahu Teâlâ&#39;ya âit şeyleri anlayacak kadar tamâm değil, kusûrlu ise de, belki zamânla ilerleyerek ve temizlenerek Onun ile bizim anlayamayacağımız bir münâsebet yapamaz mı? Melek vâsıtası ile Peygamberlere “aleyhimüssalavâtü vetteslîmât” haber gelmeden, bu münâsebetle ve kavuşmakla insanlar akılları ile, sonsuz ve hakîkî varlığa mahsûs şeyleri, doğruca Ondan alamaz mı?Cevâp: Akıl, böyle bir münâsebet elde edebilir. Fakat, akl, dünyâda kaldıkça, bu bedene de bağlı kalır. Bu bağlılıktan kurtulamaz. Bu iğreti varlıktan alâkası kesilmez. Vehim, her zamân, aklın etrâfında, hayâl dâimâ yanında bulunur. (Gadab), ya’nî kızgınlık ve (Şehvet), ya’nî nefsin arzûları, hep onunla berâber kalır. Hırs ve menfa’at, onu yalnız bırakmaz. İnsanlığın, lüzûmlu alâmeti olan, şaşırmak ve unutkanlık, ondan hiç ayrılmaz. Bu dünyânın hâssası olan, yanılmak ve iyiyi kötü ile karıştırmak, ondan sıyrılmaz. O hâlde, akla her şeyde, nasıl inanılır? Aklın vereceği karârlar ve emrler, vehmin karışmasından ve hayâlin te’sîrinden kurtulamaz ve unutkanlık tehlikesi ve şaşırmak ihtimâlinden korunamaz. Hâlbuki, bu kusûrların hiçbiri, meleklerde yoktur. Bu pislikler ve kötülükler onlarda bulunmaz. Bunun için, melekler elbette yanılmaz. Meleklere i’timâd olunur. Meleğin getireceği haberlere vehmin karışması, unutkanlık tehlikesi ve şaşırmak ihtimâli yol bulamaz. Ba’zı vakitler, rûh yolu ile gelen ba’zı bilgileri, his uzuvları ile bildirmek istediğim zamân, vehim ve hayâl yolundan, doğru olmayan, ba’zı başlangıçların meydâna çıktığını ve elimde olmayarak, rûhtan gelen bilgilere karıştığını ve bunları bildirirken, aralarını ayıramadığımı duyuyorum. Ba’zı vakit de, bunları ayırt etmeği bildiriyorlar. İşte bundan dolayı, rûhânî bilgilere yanlışlık karışarak, hepsinden i’timâd kalkıyor. Şöyle de cevâp verilir ki, aklın ilerlemesi ve temizlenmesi, ancak Allahu Teâlâ&#39;nın beğendiği şeyleri yapmakla, ya’nî ahkâm-ı şer’ıyyeyi öğrenip yapmakla olabilir. Bunun için de, Peygamberlerin “aleyhimüssalavâtü vesselâm” sözlerini, haberlerini öğrenmek lâzımdır. Onlar haber vermedikçe, akıl ilerleyemez ve temizlenemez. Ba’zı kâfirlerde ve fâsıklarda görülen, safâ ve parlaklık alâmetleri, kalbin temizliği değil, nefsin parlaklığıdır. Nefsin parlaması da, yolu şaşırtmaktan, zarar ve ziyândan başka bir şey ele geçirmez. Ba’zı kâfirlerin ve fâsıkların, nefslerinin parlaklığı zamânında, bilinmeyen ba’zı şeyleri, haber vermelerine, (İstidrâç) denir. Ya’nî, bunları derece derece, yavaş yavaş felâkete, azâba sürüklemek içindir. Allahu Teâlâ, hepimizi böyle belâlardan korusun. Peygamberlerin en büyüğü “aleyhi ve aleyhimüssalavâtü vetteslîmât ve alâ âlihi ve âli küllin” hürmetine, bizi böyle şeylerden korusun!Demek ki, Peygamberlerin “aleyhimüssalavâtü vetteslîmât” bildirdikleri ahkâm-ı şer’ıyye, hep rahmettir, iyiliktir. Yoksa, bu emrler ve teklîfler, mülhidlerin, zındıkların, sandıkları ve söyledikleri gibi, külfet, eziyet ve işkence değildir ve akla aykırı değildir. Bunların sık sık söyledikleri (kullarına zor ve yorucu şeyler emr edip de bunları yaparsanız Cennete girersiniz demek insâf mıdır, merhamet midir? Bir şey emr etmemeli idi. Herkesi, kendi başına bırakıp, istedikleri gibi yiyip içmeli, gezip eğlenmeli, yatıp kalkmalı idi. Merhamet ve iyilik böyle olur) gibi lâfları, ne kadar alçakça ve ne kadar ahmakçadır. Bunlar, hiç de düşünmüyor mu ki, iyilik edenlere, şükür etmek ya’nî, sevindiğini bildirmek, aklın istediği bir şeydir. Ahkâm-ı şer’ıyye, bütün ni’metleri, iyilikleri yaratan, gönderen Allahu Teâlâ&#39;ya karşı, şükrün nasıl yapılacağını göstermektedir. O hâlde, ahkâm-ı şer’ıyye, teklîfât-ı ilâhiyye, aklın istediği bir şeydir. Bundan başka, dünyânın, hayâtın düzeni, bu teklîfleri yapmakla olur. Allahu Teâlâ, herkesi kendi başına bıraksaydı, kötülükten, karışıklıktan başka bir şey olmazdı. Allahu Teâlâ&#39;nın harâm etmesi olmasaydı, nefsleri, keyifleri peşinde koşanlar, başkalarının mallarına, cânlarına, ırzlarına saldırır, fenâlıklar, karışıklıklar hâsıl olur, saldıran da, karşısındakiler de, zarar görür, helâk olurlardı. Bakara sûresinin, (Ey akıl sâhipleri, düşününüz! Kâtili öldürünüz diye verdiğim emrde ölüm değil, hayât olduğunu anlarsınız!) meâlindeki, yüzyetmişdokuzuncu âyeti, bu sözümüzün vesîkasıdır. Beyt:Eğer hâkimin sopası olmasaydı,Sarhoş kâfir, Kâ’be içine kusardı.Şunu da söyleyelim ki, Allahu Teâlâ, her şeyin sebepsiz, şartsız mâliki, hepimizin sâhibidir. Bütün insanlar, Onun mahlûku, kullarıdır. Kullarına verdiği her emri ve her şeyi istediği gibi kullanması, hep yerindedir ve faydalıdır. Bunda, zulüm, fesâd olamaz. Me’mûrlar, âmirlere, kullar sâhiplere emrlerin, işlerin sebebini soramaz.Bütün insanları Cehenneme koyup, sonsuz azâp yapsaydı, kimin bir şey söylemeğe hakkı olabilirdi? Çünki kendi yarattığı, yetiştirdiği mülkünü kullanıyor. Başkası yok ki, onun mülküne tecâvüz olsun ve zulüm denilebilsin. Hâlbuki, insanların kullandığı, öğündükleri mallar, mülkler, hakîkatte onların değil, hepsi Onundur. Bizim bunlara el uzatmamız, karışmamız, hakîkatte zulümdür. Allahu Teâlâ, bu dünyânın düzeni için ve ba’zı fâydalara yol açması için, bunları bize mülk kılmış ise de, hakîkatte hepsi Onundur. O hâlde, bizim bunları, asıl sâhibinin mubâh ettiği, izin verdiği kadar kullanmamız yerinde olur.Peygamberlerin “aleyhimüssalavâtü vetteslîmât” Allahu Teâlâ tarafından bizlere haber verdikleri her şey ve her emr doğrudur.Kâfirlere ve îmân ile gidenlerden âsîlere, mezârda kabir azâbı olduğunu, Muhbir-i sâdık “sallallahu aleyhi ve sellem” haber vermiştir. Kâfirler ve mü’minler kabre konulunca, Münker ve Nekîr ismindeki iki melek gelip suâl soracaklardır. Kabir, dünyâ ile Âhiret arasında bir köprü, bir geçit olduğundan, kabir azâbı bir bakımdan dünyâ azâplarına benziyor ki, sonsuz değildir. Bir bakımdan da, Âhiret azâplarına benzer ki, Âhiret azâbı cinsindendir. Mü’min sûresinin, (Sabâh, akşam, ateş ile azâp olunurlar) meâlindeki kırkaltıncı âyet-i kerîmesi, kabir azâbını bildiriyor. Kabirdeki ni’metler de, hem dünyâ, hem de Âhiret râhatlıklarına benzer.İyi bir kimse, tâli’li bir insan, kusûrları, günâhları, lütûf ve ihsân ile affolunan ve yüzüne vurulmayan kimsedir. Eğer günâhı yüzüne vurulursa ve bunun için de, merhamet olunarak, yalnız dünyâ sıkıntıları çektirilip günâhları, böylece temizlenen kimse de, çok tâli’lidir. Bununla da temizlenmeyip, geri kalan günâhları için, kabir sıkması ve kabir azâbı çekerek günâhları biten, kıyâmet gününe, mahşer meydânına günâhsız olarak götürülen de, ne kadar çok tâli’lidir. Eğer böyle yapmayıp, Âhirette de cezâlandırılırsa, yine insâftır ve adâlettir. Fakat o gün, günâhlı olan ve mahcûp ve yüzleri kara olan, ne kadar güç durumdadır. Fakat bunlardan, Müslümân olanlara yine acınacak, bunlar, sonunda yine merhamete kavuşacak, Cehennem azâbında, sonsuz kalmaktan kurtulacaklardır ki, bu da, ne kadar büyük ni’mettir. Yâ Rabbî! Bize ihsân ettiğin îmân ışığını söndürme, kusûrlarımızı ört! Sen her şeyi yapabilirsin!Kıyâmet günü, elbette vardır. O gün gökler, yıldızlar ve Erd, dağlar, denizler ve hayvanlar, nebâtlar ve ma’denler, hâsılı her şey, yok olacaktır. Gökler parçalanacak, yıldızlar dağılacak, yeryüzü, dağlar, toz olup savrulacak. Bu yok oluş, Sûrun ilk işâreti ile olacaktır. İkinci nefhasında, her şey tekrâr yaratılıp, insanlar, mezârdan kalkacak, mahşer yerinde toplanacaktır. Eski Yunan feylesofları, ya’nî her şeyi akılları ile çözmeğe kalkışanlar, gökler ve yıldızlar yok olmaz dedi. Ba’zısının aklı, hiç de işlemediği için, kendilerine Müslümân diyor. Ahkâm-ı islâmiyyeden çoğunu da yapıyor. Şuna dahâ çok şaşılır ki, ba’zı Müslümânlar, bunların sözüne, kitâplarına inanıp, bunları Müslümân, hattâ islâm âlimi, din büyüğü sanıyor. Bunların küfürlerini, kâfir olduklarını söyleyenlere kızıyor. Bu kâfirleri medh ve müdâfa’a ediyorlar. Hâlbuki bunlar, Kur’ân-ı kerîme ve hadîs-i şerîflere inanmıyor. Bütün Peygamberlerin sözbirliği ile, bildirdiklerini inkâr ediyor. Tevkîr sûresinin, (Güneşin zıyâsı kalmadığı, karardığı ve yıldızlar solduğu zamân) meâlindeki ve İnşikak sûresinin, (Gökler yarıldığı ve Rablerinin emrlerini işittikleri zamân) ve (Gökler, Allahu Teâlâ&#39;nın emrlerini elbette yapar) meâlindeki ve En-Nebe’ Sûresinin, (O gün, gökler, elbette yarılır) meâlindeki âyetleri ve bunlar gibi âyet-i kerîmeler çok vardır. Bu kimseler, bilmiyor ki, Müslümân olmak için, yalnız kelime-i şehâdeti söylemek yetişmez. İnanmak lâzım olan şeylerin hepsine inanmak, tasdîk etmek ve küfürden, ya’nî küfre sebep olan sözlerden ve işlerden uzaklaşmak ve kâfirleri sevmemek, Müslümân olmak için şarttır. İnsan, ancak bu sûretle Müslümân olur. Bu şart bulunmadıkça Müslümânlık olmaz.Âhirette, dünyâdaki işlerden suâl ve hesâp vardır. Âhirete mahsûs olan bir terâzî ve Sırât köprüsü denilen bir geçit vardır. Bunları Muhbir-i sâdık “sallallahu aleyhi ve sellem” haber vermiştir. Peygamberlik ne demek olduğunu bilmeyen ba’zı câhillerin, bunlara inanmaması, bunların yok olmasını göstermez. Var olan şeylere yok demek kıymetsiz, boş söz olur.Peygamberlik makâmı, aklın üstündedir. Peygamberlerin doğru sözlerini, akla uydurmağa çalışmak, Peygamberliğe inanmamak, güvenmemek olur. Âhiret işlerinde, Peygamberlere “aleyhimüssalavâtü vetteslîmât”, akla danışmadan tâbi’ olmak, uymak lâzımdır. Peygamberlik makâmı, aklın hudûdunun, çerçevesinin dışında, üstündedir. Akıl, eremediği şeyleri, kendine uymuyor sanır. Akıl, Peygamberlere “aleyhimüssalavâtü vetteslîmât” uymadıkça, yüksek derecelere çıkamaz, eremez. Uygun olmamak, ya’nî muhâlif olmak başkadır, erememek, anlayamamak başkadır. Çünki uymamak, ancak anladıktan sonra olabilir.Cennet ve Cehennem vardır. Kıyâmet günü, hesâptan sonra, birçokları Cennete gönderilecek, birçoğu da, Cehenneme sokulacaktır. Cennetin sevâbı, ni’metleri ve Cehennemin azâbı ebedîdir, sonsuzdur. Bunlar, Kur’ân-ı kerîmde ve hadîs-i şerîflerde açıkça bildirilmektedir. Muhyiddîn-i Arabî “kuddise sirruh” (Füsûs) kitâbında, (Sonunda herkes rahmete kavuşacaktır) diyor ve (Rahmetim her şeyi kapladı) âyet-i kerîmesini bildirip, (Kâfirler, Cehennemde üçbin sene kalarak, sonra Cehennem, bunlara serin ve râhat olacaktır, nasıl ki ateş, dünyâda İbrâhîm aleyhisselâma selâmet olmuştu. Allahu Teâlâ azâp va’d ettiği sözünden dönebilir) diyor. (Ehl-i dilden, hiç kimse, kâfirlerin Cehennemde ebedî kalacağını söylemedi) diyerek, burada da, doğru yoldan ayrılmaktadır. A’râf sûresinin, (Rahmetim her şeyi içine aldı) meâlindeki yüzellibeşinci âyet-i kerîmesinin, dünyâda rahmetin, mü’minlere ve kâfirlere berâber olduğunu gösterdiğini anlayamadı. Âhirette, kâfirlere rahmetin zerresi bile yoktur. Cenâb-ı Hak, Kur’ân-ı kerîmde bunu bildiriyor ve (Rahmetim her şeyi kaplamıştır) buyurduktan sonra meâlen, (Rahmetim, benden korkup, harâmlardan kaçanlar ve zekâtlarını verenler ve Kur’ân-ı kerîmime inananlar içindir) buyuruyor. Muhyiddîn-i Arabî “kuddise sirruh”, âyet-i kerîmenin başını okuyup, sonunu bırakıyor. Yine A’râf sûresinin ellibeşinci âyetinde meâlen, (Rahmetim, îmânı ve ihsânı olanlaradır) buyuruldu. İbrâhîm sûresinin, (Allahu Teâlâ, Peygamberlerine verdiği sözden döner sanmayınız) meâlindeki kırkyedinci âyet-i kerîmesi, diğerlerine verdiği sözden döner demek değildir. Burada, yalnız Peygamberlerine verdiği sözden dönmez buyurması belki, Peygamberlerinin kâfirlerden dahâ kuvvetli ve onlara gâlib olması için verdiği sözden demektir ki, böylece hem Peygamberlerine, hem de bunların düşmanı olan kâfirlere söz verilmektedir. O hâlde, bu âyet-i kerîme, hem Peygamberlerine, hem de düşmanlarına verdiği sözden dönmeyeceğini bildiriyor ki, sözünü isbât için yazdığı bu âyet-i kerîme, onun yanıldığını meydâna çıkarıyor. Şunu da söyleyelim ki, düşmanlarına verdiği sözden dönmesi, dostlarına verdiği sözden dönmek gibi, yalancılık olur ki, Allahu Teâlâ&#39;ya bunu söylemek çok yersizdir. Çünki, kâfirlere azâp etmeyeceğini biliyorken, bir fayda için, bilgisinin aksine olarak, sonsuz azâp edeceğim diyor demek, çok çirkin bir sözdür. Ehl-i dilin, kâfirlerin Cehennemde kalmayacaklarını söylemeleri de, Muhyiddîn-i Arabînin “kaddesallahu teâlâ sirrehül’azîz” keşif ile, ya’nî kalbi ile anlayarak, söylediği sözlerdendir. Kalbe doğan şeylerde, çok hatâ olur. Din büyüklerinin, Peygamberimizden “sallallahu aleyhi ve sellem” ve Ashâb-ı Kirâmdan “rıdvânullahi aleyhim ecma’în” alarak yazdıklarına muhâlif olan, böyle keşiflerin, kıymeti ve ehemmiyeti yoktur. Melekler, Allahu Teâlâ&#39;nın kullarıdır. Günâh işlemez ve yanılmaz ve unutmazlar. Tahrîm Sûresi altıncı âyet-i kerîmesinde meâlen, (Melekler, emr olundukları şeyde Allahu Teâlâ&#39;ya karşı gelmezler ve emir olundukları şeyi yaparlar) buyuruldu. Yemezler ve içmezler. Erkek ve dişi değildirler. Kur’ân-ı kerîmde, meleklerin, erkeklere mahsûs kelime ve harfler ile bildirilmesi, erkeklerin kadınlardan dahâ şerefli ve dahâ üstün oldukları içindir. Nitekim, Allahu Teâlâ, kendini de, bunun için, böyle kelime ve harflerle bildirmektedir.Allahu Teâlâ, insanlardan ba’zısını Peygamber olarak seçdiği gibi, meleklerden de ba’zılarını, Peygamber olarak ayırmıştır. Ehl-i sünnet âlimlerinin çoğu buyurdu ki, (İnsanların büyükleri, meleklerin büyüklerinden dahâ üstündür). İmâm-ı Gazâlî, imâm-ı Mâlik ve şeyh Muhyiddîn-i Arabî, (Meleklerin büyükleri, dahâ üstündür) dedi. Bu fakîrin anladığına göre, meleklerin evliyâlık tarafı Peygamberlerin evliyâlığından üstündür. Fakat, Nebîlerin ve Resûllerin yetiştiği bir derece vardır ki, melek oraya yetişemez. Bu şerefli derece, Peygamberlere “aleyhimüssalavâtü vetteslîmât” toprak maddelerinden gelmiştir. Bu da, insana mahsûstur. Yine bu fakîre gösterildi ki, Peygamberliğin yüksekliği yanında, evliyâlığın yüksekliği, hiç kalmakta, büyük deniz yanında, bir damla kadar da görünmemektedir. O hâlde, Peygamberlik yolundan gelen üstünlük, evliyâlık yolundan kavuşulan yükseklikten, kat kat dahâ üstündür. O hâlde, her bakımdan, toplu üstünlük Peygamberlerde, bir bakımdan üstünlük meleklerdedir. Sözün doğrusu, Ehl-i sünnet âlimlerinin çoğunun dediğidir. Allahu Teâlâ, onların çalışmalarının mükâfatını bol bol ihsân eylesin! Demek oluyor ki, Evliyâdan hiçbiri, hiçbir Peygamberin derecesine çıkamaz. Velînin başı, dâimâ bir Peygamberin ayağı altındadır.Şunu iyi bilmeli ki, herhangi bir sözde, âlimler ile sôfiyye arasında uygunsuzluk bulunursa, iyi ve ince düşünülünce, âlimlerin haklı ve doğru olduğu görülüyor. Bunun sebebi, âlimler Peygamberlere “aleyhimüssalavâtü vetteslîmât” tâbi’ oldukları için, onların Peygamberlik derecelerine ve o derecelerin ilimlerine bakıyor. Bilgilerini oradan alıyorlar. Sôfiler ise, Peygamberlerin evliyâlık derecelerine ve buradaki ma’rifetlere bakıyorlar. Peygamberlik derecesinden alınan ilimler evliyâlık derecelerinden alınan ilimlerden, elbette dahâ doğrudur. Bu sözlerimi dahâ geniş, dahâ derin olarak aklı, ilmi yüksek, hakîkatleri anlamış, Allahu Teâlâ&#39;nın rahmetlerine ve feyizlerine kavuşmuş, kıymetli oğlum, Muhammed Sâdık&#39;a yazdığım mektûpta [ikiyüzaltmışıncı mektûp] bildirdim. Arzû eden, oradan okusun! ÎMÂN: Ehl-i sünnet âlimlerinin “rahmetullahi teâlâ aleyhim ecma’în” kitâplarında, dinden olduğu, ya’nî inanılması lâzım olduğu bildirilen şeyleri, kalbin tasdîk etmesi, kabûl etmesi, inanması demektir. Kalbin inandığını, dil ile söylemek de lâzımdır demişlerdir. Kalpte îmân bulunduğuna alâmet, küfürden teberrî etmek, kaçınmaktır ve kâfirlikten, kâfirlere mahsûs olan şeylerden meselâ beline zünnâr bağlamak ve bunun gibi, kâfirlik alâmeti olan şeyleri kullanmaktan sakınmaktır. Küfürden teberrî demek, Allahu Teâlâ&#39;nın düşmanlarını sevmemektir. Kâfirler, kuvvetli, hâkim olup da, zararlarından korkulduğu zamân, kalbi ile sevmemek, korku olmadığı zamân, hem kalp, hem de her vâsıta ile karşı koymak lâzımdır. Allahu Teâlâ, Kur’ân-ı kerîmde sevgili Peygamberine “sallallahu aleyhi ve sellem” kâfirleri ve münâfıkları sevmemeği, çalışıp, onlardan üstün olmağı emr ediyor. Çünki, Allahu Teâlâ&#39;nın ve Peygamberinin “sallallahu aleyhi ve sellem” düşmanlarından uzak olmadıkça O ve Resûlü sevilmiş olmaz ve seviyorum demek doğru olmaz. Bir kimse, îmânım var dese, fakat küfürden teberrî etmese, hem Müslümânlığa, hem de dinsizliğe inanmış, iki dinli olmuş olur ki, bunlara (Mürted) denir. Bunlara münâfık gözü ile bakmak lâzımdır. Kalpte îmân bulunması için, küfrden teberrî, elbette lâzımdır. Bu teberrînin en aşağı derecesi kalp ile teberrîdir. En yüksek, en iyi derecesi de, hem kalp ile, hem kalıp ile olmaktır. Ya’nî, kalpteki ayrılığı söz ile, hareket ile belli etmektir. Fârisî mısra’ tercemesi:Düşmânlık etmedikçe, dostluk olamaz!Ba’zıları, sevginin bu şartını, Ehl-i beyti “radiyallahu teâlâ anhüm”, sevmekte yanlış kullanıyor. Bunları sevmek için, Peygamberimizin üç halîfesine “radiyallahu teâlâ anhüm” ve Müslümânlardan bir çoğuna düşmanlık etmek lâzımdır diyor. Bu sözleri, çok yanlıştır. Çünki sevginin alâmeti, sevgilinin düşmanlarını sevmemektir. Yoksa sevgiliden başka, herkese düşmanlık demek değildir. Aklı olan herkes bilir ki, Peygamberimizin “sallallahu aleyhi ve sellem” Ashâbı, Ehl-i beyte düşman değil idi. Hele Ashâb-ı Kirâmın en büyükleri olan bu üç halîfe, Peygamberimizin “sallallahu aleyhi ve sellem” uğruna mallarını, cânlarını fedâ etti. Mevkîlerini, şöhret ve i’tibârlarını, Onun için terk etti. Müslümânların Ehl-i beyti sevmesi, Kur’ân-ı kerîmde açıkça emr olunuyor. Resûlullah&#39;ın “sallallahu aleyhi ve sellem” sa’âdet-i ebediyyeye çağırması ve kavuşturması ni’metinin şükrü, karşılığı olarak, Ehl-i beytin “rıdvânullahi teâlâ aleyhim ecma’în” sevgisi isteniyor. O hâlde, nasıl olur da, bu büyüklerin, Ehl-i beyte düşmân olması düşünülebilir ve söylenebilir.İbrâhîm aleyhisselâmın bu kadar büyük olması ve bütün insanlar arasında, ikinciliği kazanması ve Peygamberler babası olmakla şereflenmesi, hep Allahu Teâlâ&#39;nın düşmanlarından teberrî etmesi sebebi ile idi. Allahu Teâlâ, (Mümtehine) sûresinde meâlen, (Ey mü’minler! İbrâhîm aleyhisselâmın gösterdiği güzel yolda yürüyünüz! Ya’nî siz de, onun gibi ve onunla berâber bulunan mü’minler gibi olunuz! Onlar, kâfirlere dedi ki: Bizden sevgi beklemeyiniz! Çünki siz, Allahu Teâlâ&#39;yı dinlemeyip başkalarına tapıyorsunuz. O taptıklarınızı da sevmiyoruz. Sizin uydurma dîninize inanmıyoruz. Bu ayrılık, aramızda düşmanlığa sebep oldu. Siz, Allahu Teâlâ&#39;nın, bir olduğuna inanmadıkça ve emrlerini kabûl etmedikçe bu ayrılık, kalbimizden silinmeyecek, her şekilde kendini gösterecektir) buyuruyor.Bu fakîre göre “rahmetullahi teâlâ aleyh”, Allahu Teâlâ&#39;nın rızâsını ve sevgisini kazanmak için küfrden teberrî gibi, hiçbir amel ve ibâdet yoktur. Kâfirlere ve küfre, Allahu Teâlâ&#39;nın zâtı, kendisi düşmandır. İnsanların tapındıkları bütün ma’bûdlar ve bunlara tapanlar, Allahu Teâlâ&#39;nın zâtının düşmanlarıdır. Cehennemde sonsuz yanmak, bu alçak işin cezâsıdır. Nefslerin arzûsu ve her türlü günâhlar ise böyle değildir. Bunlara, Allahu Teâlâ&#39;nın düşmanlığı, kendinden değil, sıfatlarındandır. Allahu Teâlâ&#39;nın günâhkârlara gazab etmesi, kızması, kendi gazabı ile değil, gadab sıfatı iledir. Bunlara azâb etmesi, horlaması hep sıfatları ve fi’lleri iledir. Günâhkârlar, bunun için Cehennemde sonsuz kalmayacak, belki bunlardan çoğunu isterse affedecektir. Allahu Teâlâ&#39;nın küfre ve kâfirlere düşmanlığı, zâtından olduğu için rahmet ve re’fet sıfatları, Âhirette kâfirlere yetişemeyecek ve rahmet sıfatı, zâtın düşmanlığını, ortadan kaldıramayacaktır. Zâtın düşmanlığı, sıfatın acımasından dahâ kuvvetlidir. Sıfat ile yapılan şey, zâtın yaptığını değiştiremez. Hadîs-i kudsîde buyuruyor ki: (Rahmetim gadabımı aşmıştır). Bunun ma’nâsı, rahmet sıfatım, gadab sıfatımı aşmıştır. Ya’nî, mü’minlerin günâhkârlarına karşı olan, gadab sıfatımı aşmıştır demektir. Yoksa, rahmet sıfatı, kâfirlere, müşriklere karşı olan zâtın gadabını aşar demek değildir.Suâl: Allahu Teâlâ, dünyâda kâfirlere merhamet ediyor. Nitekim yukarıda söylendi. O hâlde, dünyâda rahmet sıfatı, zâtın gadabını aşmıyor mu?Cevâp: Kâfirlere dünyâda merhamet edilmesi görünüştedir. Ya’nî, merhamet şeklinde görünen, istidrâçtır, hîledir. Nitekim, (Mü’minûn) sûresinde meâlen, (Kâfirlere çok mal ve evlât vererek onlara yardım mı, iyilik mi ediyoruz? Küfürlerine karşılık olarak onlara, bol bol iyilikleri, çabuk çabuk gönderiyor muyuz zan ediyorlar? Hayır, öyle değildir. Bu yardım, onlara iyilik değil, belki istidrâçtır. Azmaları, kudurmaları ve Cehenneme gitmeleri içindir) buyuruyor. A’râf ve Nûn sûresinde, (Onları yavaş yavaş azâba yaklaştırıyorum. Haberleri olmuyor. Onlar azdıkça, dünyâ ni’metlerini arttırarak, fırsat veriyorum. Aldanıyorlar. Onlara hâzırladığım azâp çok şiddetlidir) meâlindeki âyet-i kerîmesi de böyle olduğunu açıkça göstermektedir.FÂİDE: Cehennemde sonsuz olarak yanmak, küfrün karşılığıdır. Burada denilir ki, bir kimse, îmânı varken, kâfirlerin rüsûm ve âdetlerini yapar, onların ibâdetlerine, âdetlerine, bayramlarına kıymet verirse, âlimlerimiz, bu kimsenin îmânının gideceğini, mürted olacağını bildiriyor. Zamânımız Müslümânlarının çoğu, bu belâya yakalanmıştır. Âlimlerimizin bu sözüne göre, zamânımızda, Hindistân&#39;daki Müslümân denilen insanların çoğu, Cehennemde ebedî azâp çekeceklerdir. Hâlbuki, Peygamberimiz “sallallahu aleyhi ve sellem” buyurdu ki, (Kalbinde zerre kadar îmânı olan Cehennemde sonsuz olarak kalmayacak, çıkarılacaktır). Sen buna ne dersin?Cevâp: Şöyle deriz ki, bir kimse, dinde inanılması lâzım olan şeylerden, bir dânesine bile inanmamış veyâ şüphe etmiş ise veyâ beğenmemiş ise îmânı gider. Kâfir olur. Cehennemde ebedî yanacaktır. Bir kimse, Kelime-i tevhîd söyleyip, bunun ma’nâsını kabûl eder, Muhammed “sallallahu aleyhi ve sellem”, Allahu Teâlâ&#39;nın Peygamberidir, her sözü doğrudur, güzeldir deyip, ona uygun olmayanlar yanlıştır, fenâdır diye inanırsa ve son nefesinde de öyle ölüp, Âhirete, bu îmân ile giderse, bu kimse, kâfirlere mahsûs olan âdetlere ve bayramlara katılır, kâfirlerin mukaddes bildikleri günlerinde ve gecelerinde, onların yaptıklarını yaparsa Cehenneme girer. Amma, kalbinde zerre kadar îmânı olduğu için, Cehennemde sonsuz kalmaz. Bu fakîr, bir gün, bir hasta ziyâretine gitmiştim. Ölüm hâlinde idi. Kalbine teveccüh ettim. Kalbi kararmış idi. O zulmetin temizlenmesi için çok uğraştım. Fayda vermedi. Uzun zamân yokladıktan sonra, o siyâhlıkların, kâfirlik bulaşıklıkları ve sıfatları olduğu ve kâfirler ile ve küfür ile olan bağlılığından, berâberliğinden olduğu anlaşıldı. O kadar uğraştığım hâlde, o zulmetler temizlenemedi. Bunların ancak, küfrün cezâsı olan, Cehennem ateşi ile temizleneceği anlaşıldı. Fakat, kalbinde zerre kadar îmân nûru da görüldüğünden, bunun sâyesinde Cehennemden çıkarılacaktır. Hastayı bu hâlde görünce, cenâze namâzını kılayım mı, diye düşünceye daldım. Kalbimi uzun zamân yokladıktan sonra, kılmak lâzım olduğunu anladım. Demek ki, kalbinde îmân varken, kâfirlerle düşüp kalkan, onların bayramlarına, paskalyalarına uyanların cenâze namâzlarını kılmalıdır. Bunları kâfir bilmemelidir. Nitekim bu gibilere, bugün [Hindistân&#39;da] böyle yapılmaktadır. Bunların, îmânları sâyesinde Cehennemden çıkacaklarına inanmalıdır. Fakat, hiç îmânı olmayanlara  af ve mağfiret yoktur ve küfürlerinin karşılığı olarak Cehennem azâbında sonsuz kalacaklardır. Hulâsa, kâfirlerin âdet ve merâsimlerine katılanda, zerre kadar îmân varsa, Cehennem azâbına girecek ise de, Cehennemde ebedî kalmayacaktır. Îmânı olanlardan büyük günâh işleyenlere gelince, Allahu Teâlâ, bu günâhları isterse af eder, isterse günâhı temizleninceye kadar, Cehennemde azâb eder. Bu fakîrin “kaddesallahu teâlâ sirrehül’azîz” anladığına göre, Cehennem azâbı ister sonsuz olsun, ister bir zamân olsun, küfür için ve küfür sıfatları ve bulaşıklıkları içindir. Küfürden teberrî eden, kaçınan, îmân sâhiplerinin yaptıkları büyük günâhlar, yâ îmânları hürmetine, Cenâb-ı Hakkın merhameti ile veyâ kalp ile tevbe ve dil ile istiğfâr ederek ve beden ile hayırlı bir iş yaparak veyâ şefâ’ate kavuşmaları ile affolunur. Günâhta kul hakkı varsa, hak sâhibi ile helâllaşmak lâzımdır. Böyle affolmayanlar, dünyâ sıkıntıları ve dertleri ile veyâ son nefeste cân verirken, çekecekleri zahmetler ile temizlenir. Bunlarla da temizlenmezse, ba’zıları kabir azâbı çekmekle affa kavuşur. Ba’zıları ise, kabir azâbı ve sıkıntıları ve kıyâmet gününün şiddetleri ile affolunup, günâhları biter ve Cehennem azâbı ile temizlenmeğe lüzûm kalmaz. Nitekim, En’âm Sûresi, seksenikinci âyetinde meâlen, (Îmân edip de îmânlarını şirk ile bulaştırmayanlar, Cehennemde ebedî kalmaktan emîndirler. Onlar için, bu korku yoktur) buyuruldu. Bu âyet-i kerîme, sözümüzün doğru olduğunu göstermektedir. Çünki burada (Zulüm), şirk demektir. Her şeyin doğrusunu ancak Allahu Teâlâ bilir.Suâl: Allahu Teâlâ, küfürden başka, ba’zı günâhları işleyenlerin de Cehenneme gireceklerini bildiriyor. Meselâ, bir mü’mini, bile bile öldürenin cezâsı Cehennemde sonsuz kalmaktır buyuruyor. Peygamberimiz “sallallahu aleyhi ve sellem”: (Bir namâzı bile bile, vaktinde kılmayıp, kazâ etmeyene, Cehennemde bir Hukbe azâb edeceklerdir) buyuruyor. [Bir Hukbe, seksen Âhiret senesi demektir.] O hâlde, Cehennem azâbı, yalnız kâfirlere değildir denilirse, cevâp veririz ki, Cehennem azâbı, Müslümân öldürmenin harâm olmasına aldırış etmeyen, helâl diyerek öldüren içindir. Nitekim Ehl-i sünnet âlimleri “rahmetullahi teâlâ aleyhim ecma’în”, tefsîrlerinde böyle ma’nâ vermişlerdir. Küfürden başka günâhlara Cehennemde azâb olunacağını bildiren haberler, hep bu günâhlarda küfür bulaşıklığı olduğu içindir. Meselâ, günâhı hafîf görerek, ehemmiyet vermeyerek işlemek, islâm dîninin emrlerini aşağı görerek, namâz kılmamak ve günâh yapmak gibi şekillerdedir. Peygamberimiz “sallallahu aleyhi ve sellem”, (Ümmetimden büyük günâhları işleyenlere şefâ’at edeceğim) buyuruyor. Bir kere de, (Allahu Teâlâ&#39;nın rahmeti, benim ümmetim içindir. Bunlara Âhirette azâp yoktur) buyurdu. Yukarıda, ma’nâsı yazılan âyet-i kerîme de, bu sözümüzü kuvvetlendirmektedir. Kâfirlerin, âkıl ve bâliğ olmadan ölen çocuklarının ve dağda, çölde doğup büyüyerek, bir din işitmeden ölen ve eski zamânlarda bir dînin, zâlimler tarafından bozulduğu, değiştirildiği ve yeni bir Peygamber gelmeden önce ölen dinsizlerin Âhirette ne olacaklarını, oğlum Muhammed Sa’îd&#39;e “rahmetullahi aleyh” yazdığım mektûpta, uzun olarak bildirmiştim, oradan okuyup anlayınız! [Bu mektûp, ikiyüzellidokuzuncu mektûptur.]Îmânın artmasında ve eksilmesinde, âlimlerimiz başka başka söyledi. İmâm-ı A’zam Ebû Hanîfe “radiyallahu anh”, îmân, artmaz ve azalmaz buyurdu. İmâm-ı Şâfi’î “rahmetullahi aleyh”, artar ve azalır, dedi. Îmân, kalbin tasdîk ve yakîni olduğundan azalması, çoğalması olmaz. Azalıp çoğalan bir inanış, îmân olmaz. Buna, (Zan) denir. İbâdetleri, Allahu Teâlâ&#39;nın sevdiği şeyleri yapmakla, îmân cilâlanır, nûrlanır, parlar. Harâm işleyince, bulanır. O hâlde, çoğalmak ve azalmak, amelden, işlerden dolayı, îmânın cilâsındadır. Kendisinde değildir. Ba’zıları cilâlı, parlak îmâna, çok dedi ve parlak olmayan îmândan, dahâ çoktur, dedi. Bunlar, sanki, cilâlı olmayan îmândan ba’zısını, îmân bilmedi. Cilâlılardan ba’zısını da, îmân bilip, fakat az dedi. Îmân, parlaklıkları başka başka olan, karşılıklı iki ayna gibi oluyor. Cilâsı fazla olup, karşısındaki cismi parlak gösteren ayna, az parlak gösteren aynadan, dahâ çoktur demeğe benzer. Başka birisi de, iki ayna müsâvîdir. Yalnız, cilâları ve karşılarındakileri göstermeleri, ya’nî hâssaları, sıfatları başka başkadır demesi gibidir. Bu iki adamdan ikincisinin görüşü, dahâ keskin ve doğrudur. Birincisi görünüşe bakmış, öze, içe girmemiştir. Anlatması bu fakîre “rahmetullahi teâlâ aleyh” nasîb olan bu misâl, îmânın azalıp çoğalmadığına inanmayanların, sözlerini ortadan kaldırmış oldu ve her mü’minin îmânı, her bakımdan, Peygamberlerin “sallallahu aleyhi ve sellem”, îmânlarına benzemedi. Çünki, onların îmânı, çok nûrlu ve çok parlak olduğundan, ümmetlerinin karanlık ve bulanık îmânlarından kat kat dahâ çok meyveler ve kazançlar hâsıl edecektir. Bir hadîs-i şerîfte, (Ebû Bekr-i Sıddîk&#39;ın “radiyallahu anh” îmânı, bu ümmetin hepsinin îmânlarının toplamından dahâ ağırdır) buyuruldu. Bu da, îmânın nûru, parlaklığı bakımındandır. Fazlalık, asılda, özde değil, sıfatlardadır. Nitekim, Peygamberler de, herkes gibi insandır. İnsanlık bakımından, arada fark yoktur. Fark, kâmil, üstün sıfatlardan ileri gelmektedir. Üstün sıfatları olmayan, sanki olanlardan ayrıdır. Bununla berâber, insan olmakta hepsi birdir. Aralarında azlık, çokluk yoktur. İnsanlık, azalır, çoğalır denilemez. Ba’zıları îmânı anlatırken, (Dil ile tasdîk, dil ile söylemektir) demişlerdir ki, bu vakit, inanmak da, zan etmek de, îmân oluyor ve îmân, azalıp çoğalabiliyor. Fakat, îmânın doğrusu, kalbin tasdîk, iz’ân etmesi, ya’nî inanmasıdır. Zan ve şüpheye, îmân denmez.İmâm-ı A’zam Ebû Hanîfe “rahmetullahi aleyh”, (Ben hak olarak, ya’nî elbette mü’minim demelidir) diyor. İmâm-ı Şâfi’î “rahmetullahi aleyh” ise, (İnşâallah mü’minim demelidir) diyor. Bu ikisi arasındaki fark, yalnız sözdedir. Çünki şimdiki îmân söylenirken, elbette mü’minim, demelidir. Son nefesindeki îmân söylenirken, inşâallah, o zamân da mü’minim demelidir. Fakat, inşâallah diyerek şarta bağlamaktansa, her zamân, elbette demek, dahâ ihtiyâtlı ve dahâ uygundur.Evliyânın “kaddesallahu teâlâ esrârehüm” kerâmetine inanmak lâzımdır. Allahu Teâlâ, bu dünyâda, her işi, âdet-i ilâhiyyesi, kanûn-i ilâhîsi ile yaratmaktadır. Evliyâsının elinden, âdet-i ilâhiyyesi dışında, ba’zı şeyler yaratır, yapar ki, buna (Kerâmet) denir. Kerâmete inanmayan, dünyânın her tarafında, her zamân, sık sık görülmüş ve ağızdan ağıza yayılmış olan vak’alara inanmamış olur. Allahu Teâlâ&#39;nın, Peygamberlerin “aleyhimüssalavâtü vetteslîmât” elinde ve onların sözleri ile, âdet-i ilâhiyyesini bozarak, kimsenin yapamayacağı şeyler yaratmasına, (Mu’cize) denir ki, mu’cize gösteren bir kimse, Peygamber olduğunu i’lân eder. Kerâmet gösteren kimse ise, Peygamber olmadığını ve bir Peygamberin “sallallahu aleyhi ve sellem” yolunda bulunduğunu söyler. Hulefâ-i râşidînin, “rıdvânullahi aleyhim ecma’în” birbirinden üstünlükleri, hilâfetleri sırası iledir. Ebû Bekir ile Ömer&#39;in “radiyallahu anhümâ”, mü’minlerin hepsinden üstün olduğunu, Sahâbîlerin hepsi ve Tâbi’înin hepsi söylemiştir. Bu sözleri, din imâmlarımızdan çoğu, kitâplarında yazmıştır. Bunlardan biri, imâm-ı Şâfi’î “rahmetullahi aleyh”dir. Ehl-i sünnet i’tikâdını toplamış ve yazmış olan büyük âlim, Ebül-Hasan-i Eş’arî diyor ki, önce Ebû Bekr&#39;in, sonra Ömer&#39;in, bütün mü’minlerden üstün olduğu meydândadır, muhakkaktır. Büyük âlimlerden imâm-ı Zehebî diyor ki: (Alî “radiyallahu anh” halîfe iken, büyük bir kalabalık içerisinde (Ebû Bekir ve Ömer “radiyallahu anhümâ”, bu ümmetin en üstünüdür) buyurduğunu işitenlerden seksenden ziyâde kimse, bize söyledi. Bunlardan çoğunun ismini bildiriyor ve buna inanmayanlar çok çirkin, çok kötü kimselerdir. Allahu Teâlâ, onları kıyâmette, fenâ hâlde karşılayacaktır diyor. Dîn-i islâmda, Kur’ân-ı kerîmden sonra en kıymetli ve en inanılır kitâp olan (Buhârî-yi şerîf) kitâbının sâhibi, imâm-ı Buhârî diyor ki: Alî “radiyallahu anh” buyurdu ki, (Peygamberimizden “sallallahu aleyhi ve sellem” sonra, bu ümmetin en iyisi, en yükseği Ebû Bekir, sonra Ömer&#39;dir “radiyallahu anhümâ”. Sonra bir başkasıdır). Bu sırada oğlu, Muhammed ibni Hanefiyye, o da sensin! deyince: (Ben de, her Müslümân gibi, bu ümmetden biriyim) buyurmuştur. İmâm-ı Zehebî ve başka âlimler dedi ki: İmâm-ı Alî “radiyallahu anh” buyurdu ki, (Dikkat ediniz, iyi dinleyiniz! Ba’zı kimselerin beni, Ebû Bekir ile Ömer&#39;den “radiyallahu anhümâ” üstün tutduklarını işittim. Bunlardan biri elime geçerse, iftirâ edenlerin cezâsını ona yaparım. Çünki o, iftirâcıdır). Dâre-Kutnî diyor ki: İmâm-ı Alî “radiyallahu anh” buyurdu ki, (Beni Ebû Bekir&#39;den ve Ömer&#39;den “radiyallahu anhümâ” üstün tutan bir kimse, elime geçerse, iftirâ edenlere yaptığım gibi ona dayak cezâsı veririm). Bunlar gibi, dahâ nice haberler, Sahâbe-i Kirâmın “radiyallahu anhüm” çoğundan, o kadar gelmiştir ki, kimsenin inkâr etmesine yol ve imkân kalmamıştır. Hattâ, şî’îlerin büyük âlimlerinden olan, Abdurrezzak diyor ki, Alî, Ebû Bekir&#39;i ve Ömer&#39;i “radiyallahu anhüm”, kendinden üstün tuttuğu için, ben de onları üstün tutuyorum. Çünki onları üstün tutmaz isem, imâm-ı Alîyi “radiyallahu anh” çok sevdiğim hâlde, ona uymamış olurum. Bu da, benim için büyük bir günâh olur.İmâm-ı Osmânın imâm-ı Alîden “radiyallahu anhümâ” yüksek olduğuna gelince, Ehl-i sünnet âlimlerinin çoğu dedi ki: (Şeyhayn&#39;dan sonra, [ya’nî Ebû Bekir ve Ömerden sonra], Müslümânların yükseği Osmân&#39;dır. Ondan sonra, Alî&#39;dir “radiyallahu anhüm”. Dört mezheb imâmlarımız da, böyle buyurdu. İmâm-ı Mâlik, Osmân&#39;ın “radiyallahu anh” üstünlüğünden şüphe etti, deniliyorsa da, (Şifâ) kitâbının sâhibi Kâdî Iyâd, (Sonradan Osmân&#39;ın “radiyallahu anh” üstün olduğunu söyledi) diyor. İmâm-ı Kurtubî de, (Doğrusu inşâallah budur) diyor. İmâm-ı A’zam Ebû Hanîfe&#39;nin, (Ehl-i sünnetin alâmeti, Şeyhayn&#39;ın üstünlüğüne inanmak ve iki dâmâdı sevmektir) sözünden, iki dâmâttan birini, diğerinden üstün görmediği anlaşılıyor diyenler varsa da, bu fakîrin anladığına göre, İmâmın böyle söylemesinin, başka sebebi vardır. Ya’nî, iki dâmâdın “radiyallahu anhümâ” hilâfetleri zamânında, Müslümânlar arasında karışıklık çıkmış, fitneler başlamış olduğundan, kalplerde soğukluk ve kırıklık olduğunu gören İmâm, iki dâmâdı sevmek kelimesini uygun bulmuş ve bunların sevgisine, Ehl-i sünnetin alâmetidir demiştir. İmâm-ı A’zam Ebû Hanîfe için Osmân&#39;ın “radiyallahu anh” dahâ yüksek olduğunda şüpheliydi, denilebilir mi? Çünki, Hanefî mezhebindeki âlimlerin kitâpları hep (Üstünlük, hilâfetleri sırası iledir), yazısı ile doludur. Hulâsa, Şeyhayn&#39;ın üstün olduğu kat’îdir. Osmân&#39;ın, Alî&#39;den “radiyallahu anhüm” dahâ üstün olması, bu kadar kat’î değildir. Fakat, Osmân&#39;ın, hatta Şeyhayn&#39;ın üstünlüğünü inkâr edenlere kâfir demekten kaçınmalıdır. Bunları bid’at sâhibi ve doğru yoldan ayrılmış Müslümân bilmelidir. Çünki, âlimlerimizin bir kısmı bunlara kâfir dememiştir. Bunların hâli, alçak Yezîdin hâline benziyor ki, âlimlerimiz, ne olur ne olmaz diye ona la’nete izin vermemiştir.Hulefâ-i râşidîni sevmemek yolu ile, Peygamber “sallallahu aleyhi ve sellem” i incitmek, imâm-ı Hasanı ve Hüseyini “radiyallahu anhümâ” sevmemek yolu ile incitmek gibidir. Peygamberimiz “sallallahu aleyhi ve sellem” buyurdu ki, (Ashâbımı incitmekte, Allahu Teâlâ&#39;dan korkunuz! Benden sonra, onları kötü bilmeyiniz. Onları seven, beni sevdiği için sever. Onlara düşmanlık eden, bana düşmanlık etmiş olur. Onları inciten, beni incitir. Beni inciten de, Allahu Teâlâ&#39;ya eziyet etmiş olur ki, buna azâb eder). Ahzâb Sûresi, elliyedinci âyetinde meâlen, (Allahu Teâlâ&#39;ya ve Onun Peygamberine “sallallahu aleyhi ve sellem” eziyet edenlere dünyâda ve Âhirette la’net olsun!) buyuruldu. Büyük islâm âlimi, Sa’deddîn-i Teftâzânî (Akâid-i Nesefiyye) şerhinde, (Bu üstünlük sırasında insâf etmelidir) diyorsa da, onun bu sözü, insâfsızdır ve şüphe etmesi yersizdir. Çünki büyüklerimiz diyor ki, burada üstünlük demek, sevâpları dahâ çok demektir. İyilikleri, doğrulukları ile, herkese faydalı olmasının çokluğu demek değildir. Aklı olan, bunlara kıymet vermez. Sahâbe-i Kirâm ve Tâbi’în-i ızâm, bize imâm-ı Alînin “radiyallahu anh” iyiliklerini gösteren, o kadar hâller ve hâdiseler bildiriyor ki, başka hiçbir Sahâbîden bu kadar bildirmediler. Bununla berâber, yine onlar, üç halîfenin dahâ yüksek olduğunu bildirmiştir. Görülüyor ki, üstün olmağa sebep, fazîletlerin, menkıbelerin çok olması değildir. Üstünlük başka sebepten ileri gelmektedir. Bu sebebi anlayanlar ancak, vahyi, meleğin gelmesini görmekle şereflenen, seçilmiş bahtiyârlardır. Bunlar, üstünlük sebeplerini açıkça veyâ işâretle görüp anlamıştır. Onlar da, Peygamberimizin Ashâb-ı Kirâmıdır “aleyhi ve aleyhimüssalavâtü vetteslîmât”. O hâlde, (Akâid-i Nesefî) şârihinin, (Üstünlükten maksat, sevâpların çokluğu ise, bu üstünlük sırasında şüphenin yeridir) demesi yersizdir. Çünki bu üstünlük sırası, islâmiyyetin sâhibi tarafından açıkça bildirilmeseydi, o zamân şüphenin yeri olurdu. Bildirildikten sonra, niçin şüphe ediyor? Ashâb-ı Kirâm, bu üstünlüğü açıkça veyâ işâretle anlamasalardı, hiç bildirirler miydi? Dördünü de berâber bilen ve aralarında üstünlük aramak lüzûmsuzdur diyenlerin, bu sözü lüzûmsuzdur. Din büyüklerinin söz birliğine, lüzûmsuz lâf demekten dahâ lüzûmsuz, dahâ boş lâf olur mu? Yoksa, üstün kelimesi mi, onların böyle boşu boşuna söylemesine yol açıyor. Muhyiddîn-i Arabî&#39;nin, (Hilâfetlerin sırası, ömürlerinin sırasına göre idi) demesi de, müsâvî olmalarını göstermez. Çünki halîfelik başkadır, üstünlük başkadır. Bu sözü, üstünlük bakımından söyledi dersek, yine güvenilecek, şâhit tutulacak bir söz olmayıp, onun hatâlı sözlerinden biri olmuş olur. Onun, Ehl-i sünnet âlimlerinin sözlerine uymayan birkaç keşfi, buluşları, doğru değildir. Böyle sözlere ancak, rûhları hasta, kalpleri bozuk olan veyâ her şeyi körü körüne taklîd eden uyar.Ashâb-ı Kirâm “aleyhimürrıdvân” arasındaki muhârebelerin, ayrılıkların, iyi sebeplerden ileri geldiğine, dünyâ ni’metleri için, nefsin arzûları için olmadığına inanmak lâzımdır. Sa’deddîn-i Teftâzânî, hazret-i Alî&#39;yi “radiyallahu anh” aşırı sevenlerden olduğu hâlde, diyor ki: (Onların ayrılıkları ve muhârebeleri hilâfet için değildi. İçtihâdda yanılmaktan ileri gelmişti). [Fâtih sultân Muhammed hân devri âlimlerinden Ahmed-i Hayâlî hazretleri, Ömer Nesefînin (Akâid-i Nesefî) kitâbına, Sa’deddîn-i Teftâzânînin yaptığı büyük şerhe, ayrıca çok kıymetli bir hâşiye yazmıştır.] Hayâlî, bu hâşiyesinde diyor ki: (Hazret-i Mu’âviye “radiyallahu anh” ve onunla berâber olanlar, hazret-i Alîye “radiyallahu anh” uymadı. Bununla berâber onun, o zamânda bulunanların en üstünü olduğunu ve halîfelik onun hakkı olduğunu biliyor ve söylüyorlardı. Hazret-i Osmân&#39;ı “radiyallahu anh” şehîd edenleri yakalayarak cezâlarını vermediği için, isyân etmişlerdi). Karamânî hâşiyesinde, [ya’nî (Şerh-ı akâid) kitâbı kenârlarına yaptığı açıklamalarda] diyor ki, imâm-ı Alî “keremallahu vecheh” buyurdu ki: (Kardeşlerimiz bizi dinlemedi. Onlar kâfir değildir. Günâha da girmediler. Çünki dinden, islâmiyetten anladıklarını yapıyorlar.) İçtihâdda yanılmak kabâhat olmadığı ve bir şey söylenmeyeceği şüphesizdir. Sahâbe-i Kirâmın, Peygamberimizin “sallallahu aleyhi ve sellem” sohbetinde, dersinde yetiştiklerini düşünerek, hepsini iyi bilmemiz ve hepsine hürmet göstermemiz lâzımdır. Peygamberimizi “sallallahu aleyhi ve sellem” sevdiğimiz için, hepsini sevmeliyiz! Zîrâ, (Onları seven, beni sevdiği için sever ve onlara düşmanlık eden, bana düşman olduğu için eder) buyurulmuştur. Ya’nî Ashâbıma “radiyallahu anhüm” olan sevgi, bana olan sevgidir ve onlara olan düşmanlık, bana düşmanlıktır. Alî “radiyallahu anh” ile muhârebe eden Ashâb-ı Kirâmın bize hiçbir yakınlığı ve hiçbir tanışıklığımız yok. Hattâ bu muhârebeleri bizi üzüyor, incitiyor. Fakat, Peygamberimizin “sallallahu aleyhi ve sellem” Ashâbı oldukları için, onları sevmekle emrolunduk. Her birini incitmekten, onlara düşmanlık etmekten men’ olunduk. O hâlde, hepsini sevmeğe mecbûruz. Onları, Peygamberimizi “sallallahu aleyhi ve sellem” sevdiğimiz için severiz. Onlara düşmanlıktan ve eziyet etmekten kaçınırız. Çünki onların incitilmesi ve düşmanlığı, Peygamber “sallallahu aleyhi ve sellem” efendimize gider. Yalnız haklı olanı ve yanılanı söyleriz. Ya’nî, hazret-i Emîr “radiyallahu anh”, haklı idi. Ona karşı gelenler, hatâ etmiş idi. Bundan fazla bir şey söylemek, doğru değildir. Muhammed Eşrefe yazdığım mektûpta, bunları uzun bildirmiştim. Anlamadığınız bir şey kaldı ise, o mektûbu okuyunuz! [Adı geçen mektûp, ikiyüzellibirinci [251] mektûp olup, (Ashâb-ı Kirâm) kitâbına tercümesini eklemiştik. Bu kitâpta çok lüzûmlu ve kıymetli bilgiler ve imâm-ı Rabbânînin “kuddise sirruh” hâl tercemesi de vardır.]İBÂDETLER: Îmânı, i’tikâdı düzelttikten sonra, fıkıh ahkâmını, öğrenmek, elbette lâzımdır. Farzları, vâcipleri, helâl ve harâmları, sünnet ve mekrûhları ve şüphelileri lüzûmu kadar öğrenmeli ve bu bilgi ile hareket etmelidir. Fıkıh kitâplarını öğrenmek, her Müslümâna lâzımdır. Allahu Teâlâ&#39;nın emirlerini yapmağa, Onun beğendiği gibi yaşamağa çalışmalıdır. Onun en çok beğendiği ve emrettiği şey, her gün beş vakit namâz kılmaktır. Namâz, dînin direğidir. Namâzın, ehemmiyetinden ve nasıl kılınacağından birkaç şey bildireceğim. Cân kulağı ile dinleyiniz! Önce, sünnete tâm uygun olarak, abdest almalıdır. Abdest alırken yıkanması lâzım olan yerleri üç def’a ve her def’asında, her taraflarını tamâm yıkamağa çok dikkat etmelidir. Böylece, sünnete uygun abdest alınmış olur. Başa mesh ederken, başın her tarafını kaplayarak sığamalıdır. Kulakları ve enseyi iyi mesh etmelidir. Ayak parmaklarını hilâllerken, [ya’nî parmak aralarını temizlerken] sol elin küçük parmağını, ayak parmaklarının alt tarafından, aralarına sokulması bildirilmiştir. Buna ehemmiyet vermeli, müstehab diyip geçmemelidir. Müstehabları hafîf görmemelidir. Bunlar, Allahu Teâlâ&#39;nın sevdiği şeylerdir ve beğendikleridir. Eğer, bütün dünyâyı vermekle, beğendiği bir işin yapılabileceği bilinmiş olsa ve dünyâyı verip o iş yapılabilse, çok kâr edilmiş olur ve birkaç saksı parçası verip kıymetli bir elması ele geçirmek gibi olur. Yâhut, birkaç çakıl parçasını verip, ölmüş bir sevgilinin rûhunu geriye getirerek, hayât kazandırmak gibidir.Namâz, mü’minlerin mi’râcıdır. Ya’nî, mi’râc gecesinde Peygamberimize “sallallahu aleyhi ve sellem” ihsân olunan ni’metler, bu dünyâda, Onun ümmetine yalnız namâzda tattırılmaktadır. Erkekler, farz namâzları cemâ’at ile kılmağa çok dikkat etmeli, hattâ birinci tekbîri imâm ile berâber almağı kaçırmamalıdır. Namâzları vaktinde kılmak şarttır. Namâzda Kur’ân-ı kerîmi sünnet olan miktârda okumalıdır. Rükû’de ve secdelerde hareketsiz durmak, herhâlde lâzımdır. Çünki, farz veyâ vâcibdir. Rükû’den kalkınca, öyle dik durmalıdır ki, kemikler yerlerine yerleşsin. Bundan sonra, bir miktâr, bu şekilde durmak farzdır veyâ vâcib veyâ sünnet demişlerdir. İki secde arasında oturmak da böyledir. Bunlara herhâlde çok dikkat etmelidir. Rükû’de ve secdelerde tesbîh en az üç keredir. Çoğu yedi veyâ onbirdir. İmâm için ise, cemâ’atin hâline göredir. Kuvvetli bir insanın, sıkıntısı olmadığı zamânlarda, yalnız kılarken, tesbîhleri, en az miktârda söylemesi, ne kadar utanacak bir hâldir. Hiç olmazsa, beş kere söylemelidir. Secdeye yatarken, yere dahâ yakın a’zâyı, yere dahâ evvel koymalıdır. O hâlde, önce dizler, sonra eller, dahâ sonra burun, en sonra da alın konur. Dizlerden ve ellerden, evvelâ sağlar yere konur. Secdeden kalkarken, yukarıda olan a’zâ evvel kaldırılır. O hâlde, evvelâ alın kaldırılmalıdır. Ayakta iken, secde yerine, rükû’da iken ayaklara, secdede burun ucuna ve otururken iki ellere veyâ kucağına bakılır. Bu söylediğimiz yerlere bakıp da, gözler etrâfa kaymaz ise, namâz, cem’ıyyetle kılınabilir. Ya’nî kalp de, dünyâ düşüncelerinden kurtulabilir. Huşû’ hâsıl olur. Nitekim, Peygamberimiz “sallallahu aleyhi ve sellem” böyle buyurmuştur. El parmaklarını rükû’da açmak ve secdede birbirlerine yapıştırmak sünnettir. Bunlara da dikkat etmelidir. Parmakları açık yâhut bitişik bulundurmak sebepsiz, boş şeyler değildir. İslâmiyyetin sâhibi [ya’nî Peygamberimiz “sallallahu aleyhi ve sellem”] faydalarını düşünerek böyle yapmıştır. Bizler için, islâmiyyetin sâhibine uymak kadar büyük bir fayda yoktur “sallallahu aleyhi ve sellem”. Bu söylediklerimiz, fıkıh kitâplarında bildirilen şeyleri yapmağa teşvîktir, heveslendirmektir. Allahu Teâlâ, bize ve size islâmiyyetin gösterdiği sâlih işleri yapmak nasîb etsin! Peygamberlerin seyyidi, efendisi, en iyisi, en üstünü hürmeti için “sallallahu aleyhi ve sellem”, bu duâmızı kabûl buyursun! Âmîn. Îmânı tashîh etdikten sonra, eğer namâzın faydasını ve ona mahsûs üstünlükleri anlamak isterseniz, üç mektûbu okuyunuz! Bunlardan birini oğlum Muhammed Sâdık&#39;a, ikincisini mîr Muhammed Nu’mâna, üçüncüsünü Tâceddîn hazretlerine yazmıştım. [Bunlar, (Mektûbât)ın birinci cildinde 260, 261 ve 263. cü mektûplardır.]Tasavvuf, ehl-i sünnet i’tikâdından ve islâmiyyetin emirlerinden başka şeylere kavuşmak için değildir. Ehl-i sünnet i’tikâdının yakînî ve vicdânî olması, ya’nî sağlamlaşması, şüphe getiren te’sîrlerle sarsılmaması içindir. Akıl ile, delîl ile kuvvetlendirilen îmân, böyle sağlam olamaz. Ra’d sûresi otuzuncu âyetinde meâlen, (Kalplere îmânın sinmesi, yerleşmesi ancak ve yalnız zikir ile olur) buyuruldu. Tasavvufun ikinci gâyesi, ibâdetlerde kolaylık, lezzet hâsıl olması, nefs-i emmâreden doğan tembelliklerin, sıkıntıların giderilmesidir. Şunu da iyi anlamalı ki, tasavvufa sarılmak, herkesin bilmediklerini görmek, gaybdan haber vermek, nûrları, rûhları ve kıymetli rü’yâlar görmek için değildir. Bunların hepsi, boş ve faydasız şeylerdir. Her zamân görülen zıyânın, çeşitli renklerin ve tabî’attaki güzelliklerin ne kusûrları vardır ki, insan bunları bırakıp da, başka şeyler görmek için, birçok sıkıntılara katlansın. Çünki bu zıyâ da, o nûrlar da, bu güzel şekiller de, o şeyler de hepsi, Allahu Teâlâ&#39;nın yarattığı şeylerdir ve hepsi Onun varlığını ve kudretinin sonsuzluğunu gösteren şâhitlerdir.Tasavvuf yolu çoktur. Bunların içinde en lüzûmlusu ve en uygunu sünnete yapışan ve bid’atlerden kaçan büyüklerimizin yoludur. Bu büyükler, her sözlerinde ve her hareketlerinde, sünnete uyup da, kendilerinde hiçbir keşf, kerâmet, hâl, görüş ve bilişler hâsıl olmaz ise, hiç üzülmezler. Fakat bunların hepsi hâsıl olup da, sünnete uymakta gevşek davranırlarsa, bunları hiç beğenmezler. İşte bunun içindir ki, bunların yolunda semâ’ ve raks, yasaktır. Böyle şeylerden hâsıl olacak lezzet ve hâllere kıymet vermemişlerdir. Hattâ, yüksek sesle zikir etmeğe bid’at demişler. Bundan hâsıl olan şeylere dönüp bakmamışlardır. Bir gün büyük üstâdımın huzûrunda, sofrada hizmet ediyordum. Kendilerini sevenlerden, şeyh Kemâl yemeğe başlarken, huzûrlarında yüksek sesle Besmele çekti. Bu hâl, kendilerine çok tatsız gelip şiddetle men’ ettiler ve (Bir dahâ, bizimle berâber yemekte bulunmamasını ona söyleyiniz!) dediler. Üstâdım hazretlerinden duymuştum ki, hâce Muhammed Bahâeddîn-i Buhârî “kuddise sirruh”, Buhârâ âlimlerini toplayıp, üstâdı, seyyid Emîr Gilâl hazretlerinin evine götürdü. Yüksek sesle zikir etmek bid’atdir, bundan vaz geçiniz dediler. Seyyid hazretleri de, doğru sözü, her nerede olursa olsun, anlayıp seve seve aldıkları için kabûl buyurup, artık yapmayız dediler. [Celâleddîn-i Rûmî “kuddise sirruh” da, zikrin kalp ile, sessiz olacağını (Mesnevî)de yazmaktadır.] Bu yolun büyükleri, zikrin bile yüksek sesle yapılmasını bu derece men’ edince, semâ’ ve raks, coşmak, zıplamak, na’ra atmak gibi şeylere, bağırmağa ne demezler?Bu fakîre göre islâmiyyetin izin vermediği şeylerin, hâsıl edeceği bütün hâller, zevkler, hep istidrâçtır. Zîrâ, kâfirlerde ve fâsıklarda da böyle hâller hâsıl olmakta ve bu kâinât aynasında, onlar da, tevhîd, keşf gibi şeyler öğrenmekte, içlerine doğmaktadır. Eski Yunân feylesoflarından ve Hindistân&#39;daki cûkiyye [Berehmen dînindeki dervîş] ve Berehmen papazlarında da, bu hâller görülmektedir. Hâllerin doğru olmasına alâmet, islâmiyyete uygun olmaları ve harâm şeylerden hâsıl olmamalarıdır. Semâ ve raks [dans], lehv ve la’bdır, ya’nî oyundur. Lokmân sûresi altıncı âyetinde, (Lehv-el-hadîs) tegannî ile okumağı yasak etmek için indi. Abdullah ibni Abbâs&#39;ın “radiyallahu anhümâ” talebesinden olan, imâm-ı Mücâhid, Tâbi’înin büyüklerindendir. Bu âyet-i kerîmenin, tegannîyi yasak ettiğini bildirdi. (Medârik tefsîri)nde, [ve büyük âlim Senâullah-i Pânî Pûtî hazretlerinin on cild olan (Tefsîr-i Mazharî)sinde], (Lehv-el-hadîs) musikî demektir diyor. Abdullah ibni Abbâs ve Abdullah ibni Mes’ûd “radiyallahu anhüm”, bu âyet-i kerîmenin, tegannîyi yasak ettiğine yemîn etmiştir. İmâm-ı Mücâhid, Furkan sûresi, yetmişikinci âyetinin meâl-i şerîfinin, (Günâhları af ve mağfiret edilecek olanlardan biri, tegannî, şarkı okunan yerlerde bulunmayanlardır) olduğunu bildirdi. İ’tikâdda mezhebimizin imâmı olan, Ebû Mensûr-i Mâtürîdînin, (Zamânımızdaki, tegannî ile okuyan hâfızların, nağmelerini işiterek, Kur’ân-ı kerîmi ne güzel okudun diyen kimse, kâfir olur. Karısı boş olur. O zamâna kadar, yaptığı ibâdetlerinin sevâbı gider) dediğini, kitâplar yazmaktadır. Ebû Nasr-ı Debbûsî buyuruyor ki, kâdî Zahîreddîn-i Hârezmî buyurdu ki, (Bir şarkıcıdan veyâ başka bir yerden tegannî dinleyen veyâ başka, herhangi bir harâm işi gören kimse, harâm olduğuna inanarak veyâ inanmayarak, bunlara, ne güzel dese, o anda îmânı gider. Çünki Allahu Teâlâ&#39;nın emrine ehemmiyet vermemiş olur. İslâmiyyete kıymet vermeyen kimsenin, kâfir olacağını, bütün müçtehidler, sözbirliği ile bildirmiştir. Böyle kimselerin ibâdetleri kabûl olunmaz. Önce kazanmış olduğu sevâplar yok edilir. Böyle felâketten Allahu Teâlâ&#39;ya sığınırız!).Mûsikînin harâm olduğunu bildiren, âyet-i kerîme ve hadîs-i şerîfler ve fıkıh âlimlerinin yazıları o kadar çoktur ki, saymak güçtür. Tegannînin câiz olduğunu gösteren, mensûh bir hadîs veyâ bir fetvâ görülürse, ehemmiyet vermemelidir. Çünki hiçbir âlim, hiçbir zamânda, tegannînin mubâh olduğuna fetvâ vermemiş, raks [dans] etmeğe izin verilmemiştir. İmâm-ı Ziyâeddîn-i Şâmî “rahmetullahi aleyh”, (Mültekıt) adındaki kitâbında böyle bildirmektedir.Tasavvufçuların bir şeyi yapıp yapmaması, helâl veyâ harâm olmasını göstermez. Onlara bakılmaz. Yaptıklarına da bir şey demeyiz. Ma’zûr görürüz. Onların hâlini, Allahu Teâlâ bilir ve bildiği gibi karşılar. Bir şeyin helâl veyâ harâm olduğunu anlamak için, imâm-ı A’zam Ebû Hanîfe&#39;nin, imâm-ı Ebû Yûsuf Ensârî&#39;nin ve imâm-ı Muhammed Şeybânî&#39;nin sözlerine bakılır. Ebû Bekr-i Şiblî ve Ebül-Hüseyn-i Nûrî ve Cüneyd-i Bağdâdî “rahmetullahi aleyhim” gibi, tasavvuf büyüklerinin yapıp yapmadıklarına bakılmaz. İslâmiyyetten ve tarîkattan haberi olmayan, ham sofular, pîrimiz böyle yaptı diye, bahâne ederek, hayhuy etmeği, tegannî ve dans etmeyi, din ve ibâdet hâline sokmuşlar. Bunlarla sevâp kazanıyoruz sanmışlar. En’âm Sûresinin yetmişinci ve A’râf Sûresinin ellinci âyetinde meâlen, (Ey sevgili Peygamberim ! “sallallahu aleyhi ve sellem” Dinlerini, ibâdetlerini, oyun ve eğlence hâline sokanlardan uzak ol! Onlar Cehenneme gideceklerdir) buyurulmuştur.Yukarıda bildirilenlerden anlaşılıyor ki, harâm olduğu kat’î olan işleri, beğenen kâfir olur. Müslümân değildir, mürted olmuştur. O hâlde, düşünmeli ki, harâmlara kıymet verenlerin ve bunları ibâdet bilenlerin hâli ne oluyor? Cenâb-ı Hakka sonsuz hamd ve şükür olsun ki, bizi yetiştiren büyüklerimiz, bu pisliğe bulaşmadı. Kendilerine uyarak, bu şenî’ şeyleri yapmaktan bizleri kurtardılar. İşittiğime göre, büyük üstâdımın kıymetli oğulları, tegannîye tutulmuş. Cum’a geceleri toplanıp, ilâhîler, kasîdeler okumağı âdet edinmiş. Orada bulunan tanıdıklarımızın çoğu da, bunlara uyup, geliyormuş. Bunu duyunca çok, hem de pek çok hayret ettim. Başkalarının talebesi, kendi üstâdlarının yaptığını bahâne ederek, onlar da yapıyor. İslâmiyyetin yasak ettiğini, pîrlerinin yapması ile örtbas ediyorlar. Hakları olmamakla berâber, kendilerine pîrlerini siper ediyorlar. Hâlbuki, bizim arkadaşlarımız, bu kabâhatlerine acabâ neyi bahâne edebilecekler? Hem islâmiyyet harâm etmiş, hem de büyüklerimiz kaçınmıştır. Bu işi, islâmiyyet de, tasavvuf da beğenmiyor. İslâmiyyet men’ etmeseydi bile, yalnız büyüklerimizin yolunda bulunmayan şeyleri yapmak, ne kadar çok şenî’ olurdu? Ayrıca, islâmiyyet de harâm ettiğinden, şenâ’atin büyüklüğünü düşünmelidir. Hepinize selâm ederim.[İmâm-ı Rabbânî “kuddise sirruh” hazretleri, üçüncü cildin yetmişikinci mektûbunda, hâce Hüsâmeddîn Ahmed&#39;e buyuruyor ki:(Kur’ân-ı kerîmi, kasîdeleri ve mevlidi güzel sesle okumak câizdir. Harâm olan, nağme yapmak, ya’nî sesi mûsikî perdelerine uydurmaktır ki, harfler değişmekte, ma’nâ bozulmaktadır. Bunları, nağme yapmadan ve Allah rızâsı için okumak şartı ile, güzel sesle okumak câizdir. Fakat, dinlerini kayırmayanlar, bu şartları gözetmeyeceklerinden, buna da müsâ’ade etmemek, bu fakîre dahâ uygun geliyor)]</p>

</body></html>