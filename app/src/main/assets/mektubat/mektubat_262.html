<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>262.MEKTUP</b></center></p>
<p></font><font face="Verdana" size="3.5">Bu mektûp, mevlânâ Muhib Alî&#39;ye yazılmıştır.  </p>
<p>Bu yolun bağlıyan bağı, muhabbet olduğu bildirilmektedir: Allahu Teâlâ&#39;ya hamd olsun. Onun seçtiği insanlara selâm olsun! Lutfedip yazmış olduğunuz mektûp gelerek, bizleri sevindirdi. Çok sevdiğinizi ve ihlâsınızı bildirdiği için râhatlık verdi. Eski günleri anlatıyorsunuz. Yavrum! İslâmiyete uygun hâllerden hangisi üzerinde olursanız olunuz, hiç sıkılmayınız. Ancak, bu sevgi bağının da kopmaması lâzımdır. Hattâ muhabbet, her gün artmalıdır. Bu ateş sönmemeli, soğumamalıdır. Her ân alevlenmelidir. Çünki bizleri bağlıyan bağ, (Muhabbet)tir. Bu yolun feyzi, (İn’ikâs) ile, kalpten kalbe akarak ulaşır. Bu akışta, yakınlık uzaklık farkı yoktur. Ancak, feyzin hızlı veyâ yavaş olmasına ve bu yolun inceliklerini öğrenmeğe te’sîr eder. Bu noktayı, kıymetli oğluma, tarîkatı anlatan uzun mektûbun [260. cı mektûbun] sonunda açıklamıştım. Oradan isteyiniz. O mektûbun bir sûretini, kardeşim seyyid mîr Muhammed Nu’mân&#39;ın arkadaşları da götürdü. Onlardan da isteyiniz! Dahâ uzatmıyorum. Vesselâm. </p>

</body></html>