<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>328. MEKTUP </b></center></p>
<p></font><font face="Verdana" size="3.5">MEVZUU: Kurban Bayramı hutbesinde, Hulefa-ı Raşidin&#39;in isimlerini okumayı terk eden hatibin zemmi ile, onları dinleyenleri de ayıplamak.</p>
<p>Bu münasebetle bazı hususların beyanı.</p>
<p>NOT: Samane beldesinin sadatına, kadılarına, valilerine ve diğer halkına...</p>
<p>***</p>
<p>Allah&#39;a hamd olsun. Selâm seçmiş olduğu kullarına.</p>
<p>Samame&#39;nin, hürmetine lâyık sadatının, kadılarının ve diğer ahalisinin, kerem sahibi idarecilerinin başını ağrıtmaya sebep şudur:</p>
<p>Duyduğumuza göre, o makamın hatibi, Kurban Bayramı hutbesinde Hulefa-i Raşidin&#39;in ismini zikretmeyi terk etmiş; Allah onlardan razı olsun. Onların mübarek isimlerini zikretmemiş.</p>
<p>Yine duyduk ki:</p>
<p>Onun böyle yapmasından ötürü, hazır olan cemaatten bir grup bu hususta kendisine tarizde bulununca; sehvini itiraf edip hatası ve unuttuğu için özür beyan etmemiş. Böyle etmediği gibi, kendilerine temerrüd ve inatla mukabelede bulunup şöyle demiş:</p>
<p>-Hulefa-i Raşidin&#39;in ismi zikredilmese ne lâzım gelir?.. Yine duyduk ki:</p>
<p>-O makamın büyükleri ve ahalisi, bu hususta yumuşak davranıp o hatibe; insafsızlık ve edepsizlik ettiği için şiddetle, sertçe karşı durmamışlar.</p>
<p>Bir mısra:</p>
<p>Ah bin kere ah, değil bir kere..</p>
<p>Hulefa-i Raşidin&#39;in ismini hutbede zikretmek, hutbenin şartları arasında değildir. Lâkin, böyle bir zikir, ehl-i sünnet vel-cemaat alâmetidir; Allah onların çalışmalarını şükrana lâyık eylesin. Bunu bilerek kasden terk edenin ya kalb marazı vardır; yada batını habistir.</p>
<p>Farz edelim ki: O bunu, inat ve taassupla terk etmedi; o halde:</p>
<p>"Bir kavme benzeyen onlardandır."</p>
<p>Tehdidli emrine ne diyelim. Bunun için ne cevap verecek? Sonra, töhmet zannından nasıl kurtulacak? Bir hadis-i şerifte şöyle geldi:</p>
<p>"Töhmet yerlerinden sakınınız."</p>
<p>Eğer o kimse, Hazret-i Ebubekir ve Hazret-i Ömer&#39;in Allah onlardan razı olsun; takdiminde mütevakkıf ise... ehl-i sünnet vel-cemaata göre rafızi sayılır; onların yolundan çıkmış olur. Hazret-i Osman ve Hazret-i Ali&#39;nin, Allah onlardan razı olsun; mahabbetinde mütereddir ise... bu hali ile de ehl-i hak zümresinden ayrılmış olur.</p>
<p>Bu durumda hiç uzak görülmez ki: O hakikatsiz hatip bu hali Keşmiriye&#39;ye mensup olarak almıştır ve bu habaset de o nların müptedilerinden gelmektedir. Yerinde bir şey olur ki, ona: Hazret-i Ebubekir&#39;in ve Hazret-i Ömer&#39;in daha faziletli olmasının, sahabenin icmaı ile sabit olduğu öğretilip anlatıla... Nitekim bu manayı, din imamlarından bir cemaat nakletmiş-tir. Bunlardan bir tanesi de; İmam Şafii&#39;dir; Allah ondan razı olsun.</p>
<p>Şeyh İmam Ebülhasan Eş&#39;ari şöyle anlattı:</p>
<p>-Kalan ümmet üzerine önce Hazret-i Ebubekir&#39;in; ondan sonra da, Hazret-i Ömer&#39;in daha faziletli olduğu kafidir. Allah onlardan razı olsun.</p>
<p>Bundan başka tevatüren, Hazret-i Ali&#39;den (ra) hilâfet ve memleketi idaresi zamanında, kendi taraflarından dahi büyük bir cemaat arasında şöyle anlatılmıştır:</p>
<p>-Hazret-i Ebubekir ve Hazret-i Ömer, ümmetin en faziletlisidir. Bu manayı Zehebi, Ebülhasan Eş&#39;ari&#39;ye dayanarak şöyle dediğini anlattı:</p>
<p>-Üstteki rivayeti, Hazret-i Ali&#39;den nakleden seksen kimse anlattı.</p>
<p>Bunları bir cemaat saydı. Daha sonra şöyle dedi:</p>
<p>-Allah rafızileri takbih eylesin; o kadar cahiller ki... Buhari&#39;nin kitabı, Allah&#39;ın kitabından sonra, en sağlam kitaptır. O, Hazret-i Ali&#39;den naklen şöyle anlattı:</p>
<p>-Resulullah&#39;tan sonra insanların hayırlısı, Ebubekir&#39;dir; sonra da Ömer. Bundan sonra da, bir başkası. Allah onlardan razı olsun.</p>
<p>Bunun üzerine, Hazret-i Ali&#39;nin (ra) oğlu Muhammed b.Hanifeye şöyle dedi:</p>
<p>-Sonra sensin.</p>
<p>Onun böyle demesine karşılık Hazret-i Ali (ra) şöyle dedi:</p>
<p>-Ancak, ben Müslümanlardan bir kimseyim.</p>
<p>Buna benzer rivayetler, Hazret-i Ali&#39;den ve diğer ashabın, tabiinin ileri gelenlerinden çok anlatılmış olup hepsi de meşhurdur. Onları ya cahil olan, ya da muannid olan inkâr eder.</p>
<p>Bu insaf libasından soyunana şöyle demek gerekir:</p>
<p>-Biz, ashabın bütününü sevmekle memuruz. Onlara buğzedip eza vermekten men edilmişiz. Hazret-i Ali ve Hazret-i Osman, ashabın en büyüklerindendir; Resulullah&#39;ın dahi akrabalarıdır. Bu durumda onlar, mahabbet edilmeye daha haklıdırlar. Bu manada, Allahu Teala, Resulullah (sav) Efendimizin şöyle anlatmasını istedi:</p>
<p>"De ki, ben karşılık olarak akrabalıkta sevgiden başka bir mükâfat istemiyorum."(42/23)</p>
<p>Resulullah (sav) Efendimiz dahi bir hadis-i şerifinde şöyle buyurdu:</p>
<p>«Ashabım hakkında Allahtan korku üzere olunuz. Benden sonra, onlara garaz bağlamayın. Bir kimse, onlar, severse, ben. sevdiği için sevmiş olur; onlara buğzeden dahi, bana buğzettiği için buğzetmiş olur Onlara eza eden, bana eza etmiş olur; bana eza eden dahi Allah&#39;a eza etmiş olur. Allah&#39;a eza edenin dahi, tutulup muaheze edilme tehlikesi vardır."</p>
<p>Böylesine kötü kokulu bir zehir, İslâm&#39;ın iptidasından bu vakte kadar, Hind beldelerinde hiç duyulmuş mudur? Bu, bilinmiyor. Her halde, bu muameleden ötürü, bütün belde halkı, itham altında kalacaktır. O kadar ki: Bütün Hind beldelerinden de itimat kalkacaktır.</p>
<p>Allahu Teala, İslâm düşmanlarının tümü üzerine kendisine yardımcı olsun; zamanın sultanı ehl-i sünnet vel-cemaatten olup Hanefi Mezhebi mensubudur. Böyle bir şeyin onun zamanında çıkması, cür&#39;etin son kertesidir. Hatta hakikatta kendisi ile münazaadır. İdare sahiplerinin dahi emrinden, taatından çıkmaktır.</p>
<p>Asıl şaşılacak durum şu ki: Büyük mahdumlar bu vakıayı sükûtla geçerler. Halbuki kendileri de orada oturmaktadırlar. Bütün bu işler olurken, sükûtla karşılamaktadırlar. Bu manadan olarak, ehl-i kitabın zemminde, Allahu Teala şöyle buyurdu:</p>
<p>"Bari bilginleri, fakihleri onları günah söylemelerinden ve haramı yemelerinden vazgeçirmeye çalışsalardı ya. Bu yaptıkları şey ne kadar kötü."(5/63)</p>
<p>Diğer ayet-i kerimede ise şöyle anlatıldı:</p>
<p>"Onlar, işledikleri fenalıktan herhangi birini vazgeçirmezlerdi. Yaptıkları iş ne kadar kötü!.."(5/79)</p>
<p>Bu gibi vakalarda gafil davranmak, o bidatçilere cesaret verin dinde dahi gevşekliği mucib olur.</p>
<p>Bu gibi aldırmaz olmaktandır ki: Orada ehl-i hak topluluğunu Mühdeviye cemaati, kendilerinin batıl inançlarına çağırmaktadır. Bu misillu kurtlar, kısa bir süre, bir-iki tilkinin ellerinden kapacaklarını kaparlar.</p>
<p>***</p>
<p>Bundan daha fazla ne yazayım? Bu dehşetli haberi duymak, ıstırap sebebi oldu ve Faruki damarımı tahrik etti. Dolayısı ile bazı kelimeleri yazmaya mecbur kaldım. Özür beyanı ile müsamahanıza güvenilir.</p>
<p>Selâm size ve sair hidayete tabi olup Mutabaat-ı Mustafa&#39;yı bırakmayanlara. Ona ve âline salâtlar, selâmlar, bereketler ve tahiyyat dileği ile.</p>

</body></html>