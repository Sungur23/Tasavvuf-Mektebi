<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>263.MEKTUP</b></center></p>
<p></font><font face="Verdana" size="3.5">Bu mektûp, meyân şeyh Tâc için yazılmıştır.  </p>
<p>Kâ’be-i rabbânî hakkındadır ve namâzın ba’zı üstünlükleri bildirilmektedir: Allahu Teâlâ&#39;ya hamd ve senâlar olsun. Onun seçtiği, beğendiği iyi insanlara selâm olsun! Herkesi sevindiren teşrîfiniz haberi, bu âşıklarınızı, sevenlerinizi çok sevindirdi. Bunun için de, Allahu Teâlâ&#39;ya hamdler ve şükürler olsun! Fârisî iki beyt tercemesi:Ey mâvi semâ! İnsâf et de öyle söyle!Bu ikisinden hangisi, dahâ hoştur şöyle: Işık saçan güneşinin, çıkışımı şarktan,Cihân dolaşan ayımın, doğuşu mu Şâmdan? Buraya kadar zahmet etmeği arzû buyurduğunuza göre, bâri çabuk teşrîf ediniz ki, sevenlerinizin gözleri yoldadır. Beytullah&#39;tan yeni haberler dinlemek istiyoruz. Bu fakîre göre, insanların ve meleklerin şekilleri, vücûdları, Kâ’be&#39;nin şekline, sûretine secde ettikleri gibi, bu sûretlerin hakîkatleri, asılları da, onun hakîkatine secde etmektedir. Onun hakîkati bütün hakîkatlerin üstü ve ona bağlı olan kemâlât, diğer bütün hakîkatlere bağlı kemâlâtın üstüdür. Bu hakîkat, sanki mahlûkların hakîkatleri ile, ilâhî hakîkatler arasında bir geçittir. İlâhî hakîkatler demek, onun azametinin, büyüklüğünün dereceleri olup, orada sıfat ve keyfiyet yoktur. Ya’nî, nasıl diye sorulamaz ve hiç zıl ve sûret yoktur. Dünyâda olan terakkîler, yükselmeler ve zuhûrlar, görünüşler, mahlûkların hakîkatlerinin sonuna kadardır. İlâhî hakîkatlerden “celle sultânühü” nasîb almak, ancak Âhirette olacaktır. Dünyâda bunlardan nasîb, ancak namâzdadır ki, namâz, mü’minin mi’râcıdır. Ya’nî dünyâdan Âhirete yükselten bir merdiven gibidir. Namâzda sanki dünyâdan çıkıp, Âhirete gidilir ve Âhirette kavuşulacak olan şeylerden haz, zevk alınır. Öyle zan ediyorum ki, namâzda bu devletin hâsıl olması, Kâ’be&#39;ye dönüldüğü içindir. Çünki orası, ilâhî hakîkatlerin “teâlâ ve tekaddeset” zuhûr ettiği yerdir. Görülüyor ki, Kâ’be, dünyâda şaşılacak bir şeydir. Görünüşte dünyâdaki evlerden biridir. Hakîkatte ise, Âhirettendir. Kâ’be dolayısı ile namâzda da, bu hâl hâsıl olmuş, sûreti de, hakîkati de, dünyâ ve Âhireti kendinde toplamıştır. Muhakkak olarak anladım ki, namâz kılarken hâsıl olan hâller, namâz dışında hâsıl olan bütün hâllerin üstündedir. Çünki bu hâllerin hepsi, zıl ve sûretten kurtulamamış, ne kadar yüksek ve kıymetli olsalar da, asıldan nasîb alamamışlardır. Namâzdaki hâller ise, asıldan nasîplidir. Zıl ile asıl ve bir şey ile gölgesi arasında ne kadar fark varsa, bu iki hâl arasında da, o kadar fark vardır. Allahu Teâlâ&#39;nın lütûf ve ihsânı ile mü’minlere ölüm zamânında hâsıl olan hâl, namâzdaki hâllerin üstüdür. Çünki ölüm, Âhiret hâllerinin başlangıcıdır. Âhirete yakın olan her şey, dahâ tamâm ve dahâ üstündür. Çünki dünyâda sûret görünüyor. Âhiret ise, hakîkatin zuhûr ettiği yerdir. Aradaki farkı bundan anlamalıdır. Bunun gibi, Allahu Teâlâ&#39;nın ihsânı ile, mezârda hâsıl olan hâller, ölüm zamânında hâsıl olan hâllerden üstündür. Kıyâmet gününün hâli de, kabir hâline göre böyledir. Çünki orada görülen, dahâ tamâm ve dahâ kâmildir. Cennette görülenler, kıyâmet günündekinden dahâ tamâm ve dahâ kâmildir. Hâllerin en üstünü ise Peygamberimizin “sallallahu aleyhi ve sellem” haber verdiği ya’nî, (Allahu Teâlâ, ayrıca bir Cennet yaratmıştır ki, burada Hûrîler ve köşkler yoktur. Burada Allahu Teâlâ, güler gibi tecellî eder, görünür) buyurduğu yerdir. Âhiretteki hâller, dünyâdaki hâllerin, görünenlerin üstündedir. Bunların da en üstünü, hadîs-i şerîfte bildirilen Cennettir. Hattâ dünyâ aslın, hakîkatin zuhûr edeceği, görüneceği yer değildir. Dünyâya mahsûs olan, zılların, benzerlerin görünmeleri, bu fakîre göre, dünyâ işlerindendir ve hakîkatte, mahlûklara, mümkinlere âit şeylerdir. Bunlardan bir kısmına Sıfât-i ilâhiyyenin tecellîsi, ba’zısına da, Zât-i ilâhînin tecellîsi gibi isimler vermişlerse de, hepsi dünyâ şeyleri, zıl ve sûretler tecellîsi, görünüşüdür. Bu fakîre göre bu dünyâda olan her şey, sûret ve hayâldir. Burada matlûbun, maksûdun kokusunu bile duymuyorum. Dünyâ Âhiretin tarlasıdır ve tohum ekecek zamândır. Matlûbu burada aramak, boşuna uğraşmaktır. Ele bir şey geçmez. Yâhut başka şeyleri matlûb sanarak, insan rü’yâ ile, hayâl ile oyalanıp kalır. Nitekim birçok kimse, bu hâle düşmüştür. Dünyâda asıldan haber veren yalnız namâzdır. Matlûbun kokusu, yalnız namâzda duyulur. Namâzdan başka şeylerde, bu koku yoktur.</p>

</body></html>