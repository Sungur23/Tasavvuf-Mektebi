<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>232.MEKTUP</b></center></p>
<p></font><font face="Verdana" size="3.5">Bu mektûp, Hân-ı Hânân&#39;a “rahmetullahi teâlâ aleyh” yazılmıştır. </p>
<p>Dünyânın nasıl olduğu bildirilmektedir: Hak subhânehü ve teâlâ, hiç sevmediği bu alçak dünyânın içyüzünü ve onun aşağı olan süslerinin ve yaldızlarının çirkinliğini, gönül gözünüze göstersin. Âhiretin güzelliğini, tatlılığını, Cennetlerinin ve nehirlerinin tâzeliğini ve hepsinden dahâ tatlı olan Allahu Teâlâ&#39;nın cemâlini görmeği gönlünüze yerleştirsin! Peygamberlerin en üstünü “sallallahu aleyhi ve sellem” hürmetine bu duâmı kabûl buyursun! Böylece, bu çabuk biten çirkinden iğrenesiniz. Allahu Teâlâ&#39;nın râzı olduğu sonsuz âlemi özleyesiniz. Bu alçağın çirkinliği anlaşılmadıkça, ona düşkünlükten kurtulunamaz. Ona bağlanmaktan kurtulunmadıkça, Âhirette felâketten kurtuluş ve saâdete kavuşmak olamaz. (Dünyâyı sevmek günâhların başıdır) hadîs-i şerîfi şaşmaz bir formüldür. Zararları gidermek, tersini yapmakla olduğundan, bu alçağın sevgisinden kurtulmak için, Âhirete yarayan işlere yapışmak, islâmiyyetin iyi olarak bildirdiği işleri yapmak lâzımdır. Hak subhânehu ve teâlâ, dünyânın beş şey, hattâ dört şey olduğunu bildirdi. Hadîd Sûresinin yirminci âyetinde meâlen, (Dünyâ hayâtı, elbette la’b, ya’nî oyun ve lehv ya’nî eğlence ve zînet ya’nî süslenmek ve tefâhur ya’nî öğünmek ve malı, parayı, evlâdı çoğaltmaktır) buyuruldu. İslâmiyyetin (A’mâl-i sâliha) diyerek övdüğü şeyler yapılınca, dünyânın büyük parçası olan lehv ve la’b için zamân kalmaz. Bu ikisi azalır. Erkekler ipek elbise giymez ve zînet eşyâsının yapıldığı madde olan altını ve gümüşü kullanmazsa, dünyânın üçüncü parçası olan zînet de azalır. Allahu Teâlâ, üstünlüğün ve kıymetin vera’ ve takvâ ile olduğunu, sa’y ile, mal ile olmadığını bildirmiştir diyen kimse, hiç öğünmez. Evlâdın ve malın, mülkün artması, Allahu Teâlâ&#39;yı zikir etmeği azaltacağını ve Onu unutturacağını bilen, bunları çoğaltmak için uğraşmaz, bunların çoğalmasını ayıp sayar. Sözün kısası, zararlardan kurtulmak için, Haşr Sûresinin yedinci âyetinin, (Resûlullah&#39;ın emirlerini yapınız ve yasaklarından kaçınınız!) meâl-i âlîsine uyarak yaşamalıdır. Fârisî beyt tercemesi: Aranılan hazînenin nişânını verdim sana,belki sen kavuşursun, biz varamadıksa da! Meyân şeyh Abdülmü’min, temiz âiledendir. İlim öğrendi. Tasavvuf yoluna girdi. Şaşılacak hâllere kavuştu. Çoluk çocuğun çokluğundan, insanlık dolayısı ile sıkılmaktadır. Sıkıntısını gidermek için, size başvurmasını söyledim. İhsân sâhibinin kapısı çalınınca açılır. Vesselâm.</p>

</body></html>