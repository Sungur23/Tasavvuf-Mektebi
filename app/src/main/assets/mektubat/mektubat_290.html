<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>290.MEKTUP</b></center></p>
<p></font><font face="Verdana" size="3.5">Bu mektûp, molla Muhammed Hâşim&#39;e yazılmıştır.  </p>
<p>Allahu Teâlâ&#39;nın, İmâm-ı Rabbânî hazretlerine başlangıçta ihsân etmiş olduğu yolu bildirmektedir:Bismillâhirrahmânirrahîm. Âlemlerin rabbi olan Allahu Teâlâ&#39;ya hamd olsun! Peygamberlerin en üstününe ve Onun temiz olan Âlinin ve Ashâbının hepsine salât ve selâm olsun “salavâtullahi teâlâ aleyhi ve alâ âlihi ve ashâbihi ecma’în”! Tasavvuf âlimlerinin yolları arasında en kısa, en uygun, en sağlam, en sâlim, en kuvvetli, en doğru, en iyi, en yüksek ve en olgun olanı Ebû Bekr-i Sıddîk&#39;tan gelen yoldur. Bu yolda bulunanların rûhlarını ve sâhiplerinin sırlarını, Allahu Teâlâ takdîs eylesin! Bu yolun bütün bu üstünlükleri ve bu yolda yetişenlerin şânlarının üstün olması, sünnet-i seniyyeye yapıştıkları ve bid’atlardan sakındıkları içindir. Ashâb-ı Kirâmda olduğu gibi “aleyhimürrıdvân minelmelikilmennân”, bu büyüklerin de, bidâyetlerinde, nihâyetlerinin kazancı yerleştirilmiştir. Yüksek dereceye kavuştuktan sonra, huzûrları devâmlı olmuştur. Başkalarının huzûru geçicidir.Kardeşim! Allahu Teâlâ, seni doğru yola ulaştırsın! Bu fakîr, bu yola özendiğim zamân, Allahu Teâlâ, işimi kolaylaştırdı. Velâyet kaynağı, hakîkatin mütehassısı, nihâyetin başlangıçta yerleştirilmiş olduğu yolun kılavuzu, velâyet derecelerine kavuşturan caddenin sürücüsü, dînin koruyucusu, şeyhimiz ve imâmımız, şeyh Muhammed Bâkî “kaddesallahu teâlâ sirreh” hazretlerine kavuşturdu. Bu yoldaki büyüklerin seçkinlerinden olan bu yüksek zât, Allahu Teâlâ&#39;nın ismini zikir etmeği öğretti. Teveccüh buyurdu. Bu fakîrde, zikrin tadı tâm hâsıl oldu. Sevincimin çokluğundan ağladım. Bir gün sonra, bu büyüklerin kıymet verdikleri ve (Gaybet) dedikleri, şu’ûrsuzluk hâsıl oldu. Kendimden geçince, büyük bir deniz gördüm. Dünyâdaki şekilleri, sûretleri, bu deniz içinde gölge gibi gördüm. Şu’ûrsuzluğum çoğaldı. Bir sâ’at, iki sâ’at sürdüğü günler oldu. Bütün geceyi kaplamağa başladı. Olanları, kendilerine arz ettim. (Fenâ)dan biraz hâsıl olmuş buyurdu. Zikr etmeği yasakladı. (Bu huzûru elden kaçırma!) dedi. İki gün sonra, bilinen (Fenâ) hâsıl oldu. Arz eyleyince, (Vazîfeni yap!) buyurdu. Fenânın Fenâsı hâsıl oldu. Arz eyledim. (Bütün âlemi bir birleşmiş topluluk olarak görüyor musun?) buyurdu. (Evet) dedim. (Fenânın Fenâsında, âlemi böyle birleşik görmekle birlikte, şu’ûrsuzluk da hâsıl olur) buyurdu. Hemen o gece, buyurduğu gibi, Fenâ hâsıl oldu. Bunu ve bundan sonra olanı arz eyledim ve Allahu Teâlâ&#39;yı, ilm-i huzûrî ile bildiğimi ve kendisinde bulunmayan sıfatlarla birlikte bildim dedim. Bundan sonra, bütün eşyâyı kaplayan bir nûr göründü. Onu Hak Teâlâ sandım. Bu nûr siyâh idi. Arz eyledim. (Nûr perdesi arkasında Hak Teâlâ görülmüştür. Bu nûrdaki genişlik, ilimdedir. Zât-i Teâlâ her şeyle ilgili olduğu için, geniş görünmektedir. Bunu yok etmek lâzımdır) buyurdu. Sonra, bu nûr küçülmeğe başladı. Darlaştı. Nokta gibi oldu. (Noktayı da yok etmek, hayrete gelmek lâzımdır) buyurdu. Öyle yaptım. Hayâl olan nokta da yok oldu. Hayrete daldım. Hak Teâlâ, kendini kendi görür gibi göründü. Arz eyledim. (İşte, Nakşibendiyyenin huzûru, bu huzûrdur) buyurdu. Bu yoldakilerin nisbeti, bu huzûr demektir. Bu huzûra, kaybolmayan huzûr da denir. Nihâyetin bidâyette yerleşmesi, burada olur. Bu yolda, tâlibe bu nisbetin hâsıl olması, başka yollarda, tâlibin maksada kavuşmak için, çalışılacak zikirleri ve vazîfeleri rehberlerinden almalarına benzer. Fârisî mısra’ tercemesi:Gül bahçemi gör de, bahârımı anla!Bu fakîrde bu nisbetin hâsıl olması, zikir öğrendiğim günden, iki ay ve birkaç gün sonra başladı. Bu nisbet hâsıl olduktan sonra, (Fenâ-i hakîkî) denilen, başka bir fenâ hâsıl oldu. Kalp o kadar genişledi ki, yer küresinin ortasından Arşa kadar, bütün âlem, bu genişlik yanında, hardal dânesi kadar bile değildi. Bundan sonra, kendimi ve âlemin her parçasını, hattâ her zerreyi, Hak Teâlâ olarak gördüm. Bundan sonra âlemin her zerresini birer birer hep kendim gördüm. Kendimi onların her biri olarak gördüm. Sonra, bütün âlemi, bir zerrede yok buldum. Sonra, kendimi ve her zerreyi, o kadar geniş gördüm ki, bütün âlemi hattâ âlemin birkaç katını içimde gördüm. Kendimi ve her zerreyi, her zerreye yayılmış, sızmış olan nûr gördüm. Âlemdeki şekiller, sûretler, bu nûrda yok oldular. Sonra kendimi ve hattâ her zerreyi, bütün âlemi tutuyor, varlıkta durduruyor gördüm. Arz eyledim. Tevhîdde (hakk-el-yakîn) mertebesi işte budur. (Cem’ul-Cem’) bu makâmdır, buyurdu. Önce, âlemin şekillerini, sûretlerini hep Hak Teâlâ bulmuş olduğum gibi, bunlardan sonra, hepsini hayâl gördüm. Önce, Hak bulduğum her zerreyi, şimdi hep vehim ve hayâl buldum. Çok şaşırdım. Bu sırada, (Füsûs) kitâbındaki, kıymetli babamdan işittiğim, (Bu âleme isterseniz Hak deyiniz, isterseniz mahlûk deyiniz. İsterseniz, bir bakımdan Hak deyiniz ve başka bir bakımdan, mahlûk deyiniz. İsterseniz, ikisi arasını ayıramayarak şaşkına döndüğünüzü söyleyiniz!) sözünü hâtırladım. Bu söz sıkıntımı giderdi. Bundan sonra yanlarına giderek arz eyledim. (Huzûrun dahâ sâf olmamıştır. Vazîfene devâm et de, var ile yok birbirinden tâm ayrılsınlar) buyurdu. Ayrılamayacağını anlatan, (Füsûs)ün yazısını okudum. (Şeyh Muhyiddîn-i arabî “kaddesallahu sirrehül’azîz”, olgun bir Velînin hâlini bildirmemiş. Birçoklarına göre de ayrılamazlar) buyurdu. Emirlerine uyarak, verdikleri vazîfeye devâm ettim. Onların çok kıymetli yardımları ile, Allahu Teâlâ, iki gün sonra, var ile yokun ayrıldığını gösterdi. Hakîkî varlığı, hayâl olandan ayrı buldum. Dışarda, bir varlıktan başka, hiçbir var görmedim. Kendilerine bunu bildirince, (Fark-ı ba’del-cem’) mertebesi, işte budur. Çalışmakla, buraya kadar varılabilir. Bundan ilerisi herkesin yaradılışında bulunana uygun olarak ihsân olunur. Tasavvuf büyükleri, bu mertebeye (Tekmîl makâmı) demişlerdir buyurdu.Bu fakîri “kaddesallahu teâlâ sirrehül’azîz” ilk olarak, sekirden sahva ve Fenâdan Bekâya getirdikleri zamân, kendi bedenimin her zerresine baktığım zamân, Hak Teâlâ&#39;dan başka bir şey bulamadım. Her zerremi, Onu gösteren bir ayna gibi gördüm. Bu makâmdan, yine hayrete götürdüler. Kendime getirdiklerinde, Hak Teâlâ&#39;yı kendi vücûdumun, her zerresinde değil, her zerresi ile buldum. Önceki makâmı, ikinci makâmdan aşağı gördüm. Yine hayrete daldırdılar. Kendime gelince, Hak Teâlâ&#39;yı, âlemle ne bitişik, ne ayrı, ne içinde, ne de dışında bulamadım. Önce bulmuş olduğum, berâberlik, etrâfını çevirmek ve içine işlemek gibi şeylerin hepsi, şimdi yok oldu. Böyle olmakla berâber, yine öyle görüldü. Sanki his olunuyordu. Âlem de, o ânda görülmekte idi. Fakat, bu bağlantıların hiçbiri, Allahu Teâlâ&#39;da yoktu. Yine hayrete daldırdılar. Sahva getirdikleri zamân, Allahu Teâlâ&#39;nın, âlem ile, önce görülen bağlılıklardan başka bir bağlılığı olduğu anlaşıldı. Bu, hiç anlaşılamayan bir bağlılıktır. Hak Teâlâ, hiç anlaşılamayan bir nisbet ile görüldü. Yine hayrete daldırdılar. Bu mertebede biraz kabz, sıkıntı hâsıl oldu. Yine kendime getirdiklerinde, Hak Teâlâ, o anlaşılamaz nisbetten başka olarak göründü. Bu âlemle, anlaşılan ve anlaşılamayan hiçbir nisbeti, bağlılığı yok idi. Âlem de böylece görülmekte idi. O ânda, öyle bir ilim ihsân olundu ki, bu ilim, Hak Teâlâ ile mahlûklar arasında hiçbir bağlılık bırakmadı. Her iki şühûd var iken, bildirdiler ki, böylece, hiçbir bağlılık olmadan görülen, Hak Teâlâ&#39;nın kendi değildir. Tekvîn sıfatının âlemle olan bağının, Âlem-i misâlde olan sûretidir. Çünki, Onun zâtı, mahlûklarla bir ilgisi olmaktan çok uzaktır. Anlaşılabilen veyâ anlaşılamayan hiçbir bağlantısı yoktur. Arabî beyt tercemesi:Sevgiliye kavuşmak, ele geçer mi acabâ?Yüksek dağlar ve korkunç tehlikeler var arada.Kıymetli kardeşim! Hâllerin hepsini açıklamağa ve ma’rifetleri anlatmağa kalkışırsam, çok uzun sürer. Dinleyenleri usandırabilir. Hele (Tevhîd-i vücûd) ma’rifetleri, her şeyin zıl, görüntü olduğu anlatılırsa, sonu gelmez. Bütün ömürlerini tevhîd-i vücûd ma’rifetlerinde geçirenler, bu sonsuz deryâdan bir damla ele geçirememişlerdir. Şuna da, çok şaşılır ki, onlar, bu fakîri, tevhîd-i vücûd sâhiplerinden saymazlar. Tevhîd bilgilerine inanmayan âlimlerden sanırlar. Görüşleri kısa olduğu için, tevhîd ma’rifetleri üzerinde durmağı olgunluk bilirler. Bu bilgilerden ilerlemeği, gerilemek sanırlar. Fârisî beyt tercemesi:Câhildirler, kendilerini de bilmezler,Hüner sanmaktan ayıpları çekinmezler.Bunların dayandıkları birinci senet, eski tasavvufçuların tevhîd-i vücûdî üzerindeki sözleridir. Allahu Teâlâ, bunlara insâf versin! O büyüklerin, bu makâmlardan ilerlemediklerini, o makâmda bağlanıp kaldıklarını nerden biliyorlar? Biz, tevhîd-i vücûdî ma’rifetleri yoktur demiyoruz. Var olduğunu, fakat bu makâmdan dahâ yüksek makâmlara ilerleneceğini de söylüyoruz. Eğer, bu makâmları aşanlara, bu bilgilere inanmıyor adını takıyorlarsa, ona bir diyeceğimiz yoktur.Yine sözümüze dönelim. Bir şeyin örneği, o şeyi tanıtır. Bir damla sızıntı, bir su menba’ını buldurur. Biz de az bildirdik. Bir damla ile haber veriyoruz.Kardeşim! Kıymetli hocamız, beni yetişti ve yetiştirebilir görerek, tarîkatı öğretmek için izin verince ve tâliplerden çoğunu, bu yana gönderince, kemâle gelmiş olduğuma ve tâlipleri yetiştirebileceğime inanamıyordum. (Bu işte duraklama! Büyüklerimiz, bu makâmların, kemâl ve tekmîl makâmı olduğunu bildirmişlerdir) buyurdu. (Bu makâma inanmamak, o büyüklerin yüksekliğine inanmamak olur) dedi. Emirlerine uyarak, tarîkatı ta’lîm etmeğe başladım. Tâliplere çalışmalarına yardımcı olmağa uğraştım. Bu uğraşmalarımın tâliplere çok faydalı olduğu görüldü. Öyle oldu ki, senelerce çalışarak kavuşulabilenler, birkaç sâatte ele geçiyordu. Birkaç zamân uğraştım. Sonra, yine noksân olduğumu, aşağıda kaldığımı anladım. Tasavvuf büyüklerinin, son mertebe dedikleri, gelip geçici (Tecellî-i zâtî)ler, bu yolda hiç hâsıl olmamıştı. (Seyr-i ilallah) ve (Seyr-i fillah) ne demek olduğunu bilmiyordum. Bu kemâllere de kavuşmak lâzımdı. Bunları düşündükçe, aşağıda kalmış olduğumu iyi anladım. Yanımda bulunan tâlipleri toplayarak, geride olduğumu, hepsine bildirdim. Dağılmalarını söyledim. Fakat bu sözlerimi aşağı gönüllülük, bir incelik sandılar. Yanımdan ayrılmadılar. Az zamân sonra, Allahu Teâlâ, umduklarıma kavuşturdu. Sevgili Peygamberinin sadakası olarak “sallallahu aleyhi ve sellem” ihsânda bulundu.FASL - Büyüklerimizin “kaddesallahu teâlâ esrârehüm” yolunun temeli, Ehl-i sünnet vel-cemâ’at âlimlerinin “rahmetullahi teâlâ aleyhim ecma’în” i’tikâdına uygun olarak inanmak ve sünnet-i seniyyeye yapışmaktır “alâ sâhibihessalâtü vesselâmü vettehıyye”. Bid’atlardan ve nefsin isteklerinden de sakınmak ve işleri, elden geldiği kadar azîmetle yapmak, ruhsat ile hareketten kaçınmaktır.Önce, cezbe hâsıl olup kendinden geçer. Buna (Adem) denir. Bundan sonra (Bekâ) bulup kendine gelir. Buna (Vücûd-i adem) denir. Bu adem ve kendinden geçmek, hissi kaybetmek, duygusuz olmak değildir. Az kimsede, his de gidebilir. Bu bekâ sâhibi, insanlık isteklerine dönebilir. Nefsin huylarına uyabilir. Fenâdan sonra hâsıl olan Bekâda ise, geri dönmek câiz değildir. Bahâüddîn-i Buhârî, (Vücûd-i adem, insanlık arzûlarına döner. Fakat, Vücûd-i fenâ, geriye hiç dönmez) sözünü, belki bunun için söylemiştir. Çünki, birinci Bekânın sâhibi, dahâ yoldadır. Yolda olan geri dönebilir. İkincisi, müntehîdir, kavuşmuştur. Kavuşan, geri dönmez. Büyüklerden biri, (Yolda olan döner. Kavuşmuş olan dönmez) buyurdu. Vücûd-i adem sâhibi, her ne kadar yolda ise de, nihâyet, bidâyette yerleştirilmiş olduğu için, nihâyette olanları bilir. Müntehînin, yolun sonunda kavuştukları, buna topluca tattırılır. Bu nisbet, müntehîde bol olduğundan, rûhuna da, bedenine de yayılır. Vücûd-i adem sâhibinde ise, yalnız kalbindedir. Müntehîde yayılmış, dağılmıştır. O, insanlık sıfatlarına dönmez. Çünki, bu nisbetin, onun bedeninin her mertebesine yayılması, onun sıfatlarını yok etmiş, fânî yapmıştır. Bu (Fenâ), Allahu Teâlâ&#39;nın büyük bir ni’metidir. Allahu Teâlâ, azmayan kulundan, ni’metini geri almaz. Vücûd-i adem sâhibi, böyle değildir. Bu nisbet, onun bedenine geçmemiştir. Böyle olmakla berâber, bedenin mertebeleri kalbe bağlı olduğu için, bu nisbet kalp yolu ile, bütün bedene de, toplu, kısa olarak geçer. Bedenin isteklerini azaltır. Fakat, tâm yok edemez. Bunun için geri dönebilir. Çünki azalmış, yok olmamıştır. Yok olan, geri dönmez. Bu yüksek zincirin büyüklerinden birkaçı “kaddesallahu teâlâ esrârehüm”, bidâyetteki kendinden geçmeğe ve bundan sonra hâsıl olan bekâya (Fenâ) ve (Bekâ) demişlerdir. Bu mertebede, (Tecellî-i zâtî) olur. Hak Teâlâ&#39;nın zâtı görünür de demişlerdir. Bu Bekânın sâhibine, (Vâsıl), kavuşmuş demişlerdir. Devâmlı huzûr, müşâhede demek olan (Yâd-i dâşt) de, bu mertebede hâsıl olur sanmışlardır. Bütün böyle sözler, nihâyetin bidâyetde yerleştirilmiş olmasından ileri gelmektedir. Çünki, Fenâ ve Bekâ, yalnız müntehîye hâsıl olur. Ancak, müntehî kavuşmuştur. Tecellî-i zâtî, yalnız buna olur. Allahu Teâlâ&#39;nın devâmlı huzûru, ancak müntehî içindir. Çünki, o hiç geri dönmez. Fakat, birinci söz de, bu bakımdan doğrudur. Sağlam bir görüşe dayanmaktadır. Hâce Ubeydullah-i Ahrâr “kaddesallahu teâlâ sirrehül akdes” hazretlerinin (Fıkarât) kitâbındaki Fenâ ve Bekâ ve Tecellî-i zâtî ve Zât-i ilâhînin şühûdü ve vasl ve Yâd-i dâşt yazıları da, bunlar gibidir. Büyüklerden biri buyurdu ki, Hâce hazretlerinin, sevdiklerinden birkaçına yazmış olduğu mektûplardan ve risâlelerden meydâna gelmiş olan bu kitâb, başlangıçta olan ma’rifetleri mübtedîlere anlatmak için yazılmıştır. (İnsanlara, akılları erdiği kadar söyleyiniz!) gözetilerek yazılmıştır. (Risâle-i silsiletil-ahrâr) kitâbı da böyledir. Hâce-i Ahrâr hazretlerinin sözlerine uygun olarak yazılmıştır. Dînin kuvvetlendiricisi, yüksek hocamız mevlânâ Muhammed Bâkî hazretlerinin, (Rubâ’ıyyât şerhı) kitâbı da böyledir. Bu Bekâ, hattâ Cezbede hâsıl olan her Bekâ, (Tevhîd-i vücûdî) ile karışıktır. Bunun içindir ki, büyüklerden birçoğu, Hakk-el-yakîni anlatırken tevhîd-i vücûdî ile karıştırmıştır. Birçoğu da bu sözlerden şüpheye düşmüşler. Bunların Hakk-el-yakîni, cezbede olmuştur demişlerdir. Çünki böyle ma’rifetler, o makâmda hâsıl olur. (Tecellî-i sûrî) başka şeydir. Ne olduğunu, kavuşanlar bilir. Kesret aynasında vahdeti görürken, ayna belli olmaz, yalnız sonsuz var olan görünürse, bu makâma (Yâd-i dâşt) demişlerdir. Yâd-i dâşt bu mertebenin adıdır demişlerdir. Buna, (Tecellî-i zâtî) ve (Şühûd-i zâtî) de demişlerdir. Bu makâma, (İhsân makâmı) demişlerdir. Bu yok olmaklığa (Vasıl) demişlerdir. Fârisî mısra’ tercemesi:Sen onda yok ol! Kavuşmak budur.Bu isimleri koyan, dînin yardımcısı, hâce Ubeydullah-i Ahrâr hazretleridir. Dahâ önce gelen büyüklerden hiçbiri böyle isimler hiç söylememişlerdir. Fârisî mısra’ tercemesi:Güzellerin yaptığı, güzel olur!O büyük zât buyuruyor ki, (Dil kalbin aynasıdır. Gönül de, rûhun aynasıdır. Rûh, insanın hakîkatinin aynasıdır. İnsanın hakîkati de, Hak Teâlâ&#39;nın aynasıdır. Bilinmeyen hakîkatler, bilinmeyen zâttan çıkıp, bu uzun yollardan geçerek, dile gelir. Söz hâlini alarak, hakîkatlere uygun yaradılışlı olanların kulaklarına gelir). Yine buyuruyor ki, (Büyüklerden birkaçının hizmetinde bulundum. Bana iki şey ihsân ettiler. Birisi şudur ki, her ne yazsam yenilik olur. Eski bir şey söylemem. İkincisi de, her ne söylesem beğenilir, reddedilmez). Bu mukaddes kelimeler, söyleyenin büyüklüğünü göstermektedir. Bunları söylerken, kendisinin arada olmadığı anlaşılmaktadır. Ayna olmaktan başka bir şey değildir. Onların içyüzlerini ve derecelerinin yüksekliğini, ancak Allahu Teâlâ bilir. Kendi hâllerine uygun olarak, bu mesnevîleri söylerdi. Fârisî iki beyt tercemesi:Herkes, bir şey sanarak sevdi beni;Gel de, içimden dinle esrârımı!Sırlarım, iniltimden ayrı değil,Fakat, anlayacak göz, kulak var mı?Bu fakîr, o büyük Velînin bilgilerinden ve ma’rifetlerinden, bir parça, bu mektûbun sonunda, kısa anlayışıma göre yazmağa çalışacağım. Her iş, Allahu Teâlâ&#39;nın dilediği gibi olur.Allahu Teâlâ, bir kimseyi, cezbe hâsıl olduktan ve tamâm olduktan sonra, sülûk ni’meti ile şereflendirirse, bu kimse cezbenin yardımı ile çok uzun bir yolu, çok kısa bir zamânda geçer. Bu yolun, ellibin senelik olduğunu bildirmişlerdir. Me’âric sûresinin dördüncü âyetinin, (Melekler ve Rûh, ellibin sene uzunluğundaki bir günde, ona çıkarlar) meâl-i şerîfindeki uzunluk bunu gösteriyor demişlerdir. Böylece, Fenâ-fillah ve Bekâ-billah makâmının kendisine kavuşur. Sülûkun sonu, Seyr-i ilallah yolculuğunun sonuna kadardır. Buraya (Fenâ-i mutlak) denir. Bu makâmdan sonra, cezbe başlar. Buna, Seyr-i fillah ve Bekâ-billah denir. Seyr-i ilallah, sâlikin ismine kadar olan yolculuktur. Seyr-i fillah, bu isimde olan seyrdir. Çünki her isimde sonsuz isimler bulunur. Bunun için, bu isimdeki yolculuk sonsuz olur. Bu fakîrin bu makâmda, ayrıca bir ma’rifeti vardır. Biraz sonra, inşâallahu Teâlâ bildirilecektir. Yükselirken, bu isim, (Ayan-i sâbite) nin üstündedir. Çünki, sâlikin ayn-i sâbitesi, bu ismin zıllıdır. Onun ilimdeki sûretidir. Allahu Teâlâ&#39;nın lutfederek seçtikleri, bu isimden de ileri yükselirler. Allahu Teâlâ&#39;nın dilediği kadar, sonsuz ilerlerler. Arabî beyt tercemesi:Bundan sonrasını anlatmak çok incedir,Anlatmamak dahâ iyi olan da vardır.Başka yollardan vâsıl olanlar da, ikincisinde, bunlarla ortak iseler de ve Fenâ-fillah ile Bekâ-billaha kavuşmuşlarsa da, onların riyâzetler çekerek ve mücâhedeler yaparak, çok uzun zamânda sonuna varabildikleri yolu, bu yolun büyükleri, tadını alarak ve şühûd ni’meti ve maksûda kavuşmanın zevki ile, çok kısa bir zamânda geçer, aradıklarına kavuşurlar. Kavuştuktan sonra da, sonsuz ilerlerler. Sülûk ile sona varanlar arasında, böyle ilerlemeğe ve yakînliğe kavuşan pek azdır. Çünki, cezbenin sülûktan önce olması için, biraz sevilmiş olmak lâzımdır. İstenmedikçe çekilmek olmaz. Çekilirse, dahâ yakîn olur. İstenilen ile isteyen arasında çok ayrılık vardır. Bu, Allahu Teâlâ&#39;nın öyle bir ihsânıdır ki, dilediğine verir. Allahu Teâlâ, büyük ihsân sâhibidir. Fârisî iki beyt tercemesi:Sevilenlerin aşkı, gizli ve keskindir.Sevenlerin aşkı, davul zurna iledir.Sevenler, aşk ateşi ile erir, biter,Sevilen, hem semizler, hem de dâim güler.Suâl: Başka silsilelerdeki sevilenler de, böyle ilerliyor ve yaklaşıyorlar. Onlarda da cezbe, sülûktan önce oluyor. Böyle olunca, bu yolun, başkalarından üstünlüğü ne olur? Niçin dahâ yakın olur?Cevâp: Başka tarîkler, bu işi elde etmek için kurulmamıştır. Bunlarda bulunan pek az kimseyi, rasgele bu ni’metle şereflendirirler. Bu yol ise, bu ni’meti elde etmek için kurulmuştur. Bu yolun büyüklerinin sözleri arasında yer alan (Yâd-i dâşt), cezbe ve sülûkun her ikisi de hâsıl olduktan sonra ele geçebilir. Buna nihâyet demek şühûd ve huzûr mertebelerinin ötesidir. Bunu şöyle açıklayalım: Şühûd, yâ sûret aynasında, veyâ ma’nâ aynasında olur. Yâhut da, sûretin ve ma’nânın ötesinde olur. Bu perdesiz olan şühûda (Berkî), ya’nî şimşek gibi demişlerdir. Ya’nî, bu şühûd şimşek çakar gibi hâsıl olup, sonra hemen araya perde girer. Allahu Teâlâ&#39;nın büyük ni’meti olarak, bu şühûd, perdelenmeyip, devâm ederse, buna (Yâd-i dâşt) demişlerdir ki, gayb olmayan huzûr demektir. Çünki şühûd, perdelenirse, gayb olur. Perdelenmeden devâmlı olmadıkça, Yâd-i dâşt denilmez. Burada bir incelik vardır: Her kavuşan, geriye döner. Fakat huzûru devâm eder. Fakat, bu nisbetin onda bulunması, şimşek çakar gibi olur. Mahbûplarda ise, böyle değildir. Çünki bunlarda, cezbe, sülûktan öncedir. Huzûrun bunlarda bulunması, devâmlıdır. Bütün varlıkları bu nisbet olmuştur. Yukarıda buna işâret eyledik. Bedenleri, rûhları gibi olmuştur. Bâtınları, zâhirleri gibi ve zâhirleri, bâtınları gibi olmuştur. Bunun için, bunların huzûrları süreklidir. Nisbetleri, bütün nisbetlerden üstün olmuştur. Kitâplarında ve risâlelerinde, böyle olduğu bildirilmektedir. Çünki (Nisbet), huzûr demektir. Huzûrun son mertebesi de, perdesiz devâmlı olmasıdır. Bu yolun büyüklerinin, bu nisbet yalnız bizimdir demeleri, bu yolu, bu ni’meti elde etmek için kurdukları bakımındandır. Böyle olduğunu biraz önce bildirmiştik. Yoksa, başka silsilelerin büyüklerinden birkaçına hâsıl olması da câizdir ve hâsıl olmuştur. Evliyânın büyüklerinden şeyh Ebû Sa’îd-i Ebül-Hayr “kaddesallahu sirreh” bu huzûra işâret etmekte ve üstâdından bunu açıklamasını istemektedir. Bu iş devâmlı mıdır demiş. Üstâdı ise, hayır devâmsızdır demiştir. Tekrâr sormuş. Tekrâr bu cevâbı almış. Üçüncü soruşunda, üstâdı, devâmlı olabilir. Fakat, çok az kimselere nasîb olur buyurmuştur. Şeyh bunu işitince raks ederek, bu, o çok az rastlananlardan biridir demiştir.Mutlak nihâyet, ötelerin ötesidir demiştik. Bunu açıklayalım. Bu huzûr hâsıl olduktan sonra, ilerlenirse, hayret girdâbına düşülür. Bu huzûr da, başka mertebeler gibi, arkada kalır. Bu hayrete, (Hayret-i kübrâ) denir. Büyüklerin büyükleri içindir “kaddesallahu teâlâ esrârehüm”. Böyle olduğu, kitâplarında bildirilmektedir. Büyüklerden biri, bu makâmda şöyle bildiriyor. Fârisî beyt tercemesi:Güzelliğin beni alt üst etti.Bir şey bilmiyorum, aklım gitti.Bir başkası buyuruyor ki, fârisî beyt tercemesi:Hiç yok, yalnız O var dediler, yükseldiler.Yüce serâydan, hepsi eli boş döndüler.Bu hayret hâsıl olduktan sonra, (Ma’rifet makâmı) vardır. Acabâ kimi bu ni’mete kavuştururlar? Hayret makâmı olan (Küfür-i hakîkî)den sonra, (Îmân-ı hakîkî)ye kavuştururlar. İşin iç yüzünü bilenlere göre, aranılan en son makâm budur. Da’vet makâmı ve islâmiyyetin sâhibine tâm uymak burasıdır “sallallahu aleyhi ve sellem”. Yûsuf sûresinin yüzsekizinci âyetinin, (Ben herkesi ve bana tâbi’ olanları, Allahu Teâlâ&#39;ya da’vet ederim) meâl-i şerîfinde bildirilen da’vet, bu makâmda yapılır. O, dînin ve dünyânın efendisi “sallallahu aleyhi ve sellem”, (Yâ Rabbî! Bana, doğru îmân ve sonu küfür olmayan yakîn ihsân eyle!) diyerek, bu îmânı istemiştir. Hayret makâmı olan (Küfür-i hakîkî)den Allahu Teâlâ&#39;ya sığınmış, (Fakrdan ve küfürden sana sığınırım) buyurmuştur. Bu mertebe, Hakk-el-yakîn mertebelerinin son mertebesidir. Bu makâmda, bilmek ve görmek, birbirlerine perde olmazlar. Arabî beyt tercemesi:Ni’mete kavuşanlara âfiyet olsun?Zavallı âşık, birkaç damla ile doysun!İyi dinle! Allahu Teâlâ, anlayışını arttırsın! Bu büyüklerin cezbeleri iki türlüdür: Birincisi, hazret-i Ebû Bekr-i Sıddîk&#39;tan gelmektedir. Bu bakımdan, yolları, bu hazrete bağlıdır” radiyallahu anh”. Buna kavuşmak, husûsî bir teveccüh ile olur. Bütün varlıkları, varlıkta durduran budur. Kendinden geçmek ve kendini yok bilmek bu cezbede olur. Bu yolun ikinci cezbesi, Bahâüddîn-i Buhârî&#39;den gelmektedir. Zât-i ilâhî ile olmaktan hâsıl olur. Bu cezbe, Hâce hazretlerinden, birinci talebesi olan, hâce Alâ’üddîn hazretlerine geldi. Kendisi, zamânının kutb-i irşâdı olduğundan, bu cezbeyi elde etmek için de bir yol kurdu. Bu yola, bu Silsile-i aliyyede, (Alâiyye yolu) denildi. Büyükler buyuruyor ki, en kısa yol, (Alâiyye yolu)dur. Bu cezbe, Bahâüddîn-i Buhârî hazretlerinden gelmekte ise de, bu elde etmek yolunu bulan, hâce Alâ’üddîn-i Attâr hazretleridir “kaddesallahu teâlâ esrârehümâ”. Doğrusu, bu yolu çok bereketlidir. Bu yolda az ilerlemek, başka yollarda çok ilerlemekten dahâ faydalıdır. Zamânımıza gelinciye kadar, Alâiyye Ahrâriyye silsilesinin büyükleri, bu ni’mete kavuşmuşlardır. Tâlipleri bu yolda yetiştirmişlerdir. Hâce Ubeydullah-i Ahrâr hazretleri, bu büyük ni’meti, Ya’kûb-i Çerhî hazretlerinden aldı. Ya’kûb-i Çerhî “aleyhimürrıdvân”, hâce Alâ’üddîn hazretlerinin halîfelerinden idi.Hazret-i Ebû Bekr-i Sıddîk&#39;tan gelen cezbeyi elde etmek için de, başka bir yol kurulmuştur. Bu yol (Vukûf-i adedî)dir.Cezbeden sonra hâsıl olan sülûk de, iki türlüdür, hattâ çok türlüdür: Birisi, Ebû Bekr-i Sıddîk “radiyallahu teâlâ anh” hazretlerini maksada kavuşturan yoldur. Peygamberlerin sonuncusu “sallallahu aleyhi ve sellem” de bu cezbe ve bu sülûk ile vâsıl olmuştur. Ashâb-ı Kirâm “rıdvânullahi teâlâ ve tekaddese aleyhim ecma’în” arasında Resûlullah&#39;a en çok ihlâsı olan ve Resûlullah&#39;ta fânî olan, hazret-i Ebû Bekr-i Sıddîk olduğu için bu yola kavuştu. Bu cezbe ve sülûk, imâm-ı Ca’fer-i Sâdık hazretlerine olduğu gibi ulaştı. İmâmın annesi, hazret-i Sıddîk&#39;ın soyundan olduğu için, imâm-ı Ca’fer-i Sâdık, (Ebû Bekir, beni iki kere meydâna getirdi) buyurmuştur. İmâm hazretleri, yüksek babalarından da, başka bir nisbet almış ve bu iki yolu kendisinde toplamıştı. Bu cezbeyi, onlardan gelen sülûk ile birleştirdi. Bu sülûk ile maksada vardı. İki sülûk arasındaki ayrılık şöyledir ki, hazret-i Emîr “kerremAllahu vecheh”, (Seyr-i âfâkî) ile ilerlemiştir. Hazret-i Sıddîk&#39;ın sülûku, âfâka o kadar bağlı kalmaz. Cezbe odasının duvârı delinerek maksada yetiştirmeye benzer. Birinci sülûkta ma’rifetler hâsıl olur. İkincisinde, tâlibi muhabbet kaplar. Bunun için, hazret-i Emîr, ilim şehrinin kapısı oldu. Hazret-i Sıddîk ise, O Server&#39;in “sallallahu aleyhi ve sellem” hılletinden pay aldı. Hadîs-i şerîfte, (Halîl edinseydim, Ebû Bekri halîl edinirdim) buyuruldu. Hazret-i imâm-ı Ca’fer-i Sâdık cezbe ile sülûk-i âfâkîyi topladığı için, muhabbetten ve ma’rifetten çok pay aldı. Çünki, cezbesi muhabbete, sülûki ise ilimlere ve ma’rifetlere kaynak idi. İmâm-ı Ca’fer-i Sâdık “rahmetullahi aleyh” bu birleşik nisbeti, sultân-ül’ârifîn Bâyezîd-i Bistâmî hazretlerine “kaddesallahu teâlâ sirreh” emânet olarak bıraktı. Bu emânet, sanki onun sırtında kalmıştır. Yavaş yavaş, elverişli olanlara ulaştıracaktır. Bu emâneti yüklenmeden önce, başka tarafa bakıyordu. Bu nisbetle ilgisi yoktu. Bunu yüklenmesinde nice hikmetler vardır. Bu nisbeti taşıyanlara, her ne kadar bundan az pay düşer ise de, bu nisbette büyüklerin nûrları çok bulunur. Şöyle ki, bu nisbette bulunan az bir sekr, Sultân-ül’ârifînin nûrlarından bulaşmıştır. Bu sekir, mübtedîlerin hissini giderir. Aklını dağıtır. Sonra kendisi, yavaş yavaş yok olur. Sahv kaplar. Bu nisbet, sahv mertebelerinde de bulunur. Görünüşte sahvdır. İçi ise, sekirdir. Şu beyt bunların hâlini anlatmaktadır. Fârisî beyt tercemesi:İçerden âşinâ ol, dışardan yabancı,Böyle güzel yürüyüş az bulunur cihânda!Bunun gibi, her büyükten bir nûr alarak, elverişli olanlara ulaşmıştır. Ârif-i Rabbânî hâce Abdülhâlık-i Goncdevânî hazretleri, Hâcelerimiz zincirinin baş halkasıdır “kaddesallahu teâlâ esrârehüm”. Bunun zamânında, bu nisbet yeniden tâzelendi. Meydâna çıktı. Bundan sonra, bu yolda (Sülûk-i âfâkî), yine örtüldü. Cezbe hâsıl olduktan sonra, sülûk başka yollarla yapılarak yükseldiler. Hâce Bahâüddîn-i Buhârî “kaddesallahu sirrehül akdes” dünyâya gelinceye kadar böyle kaldı. Bunun zamânında, bu nisbet, bu cezbe ve Sülûk-i âfâkî ile birlikte yine meydâna çıktı. Her ikisi ile, ma’rifeti ve muhabbeti bir araya topladı. Bununla birlikte, hazret-i Sıddîk&#39;tan gelen başka bir cezbeyi de, Şâh hazretlerine ihsân ettiler. Bunu yukarıda bildirmiştik. Hâce Alâ’üddîn-i Attâr hazretleri, halîfesi olunca, Şâh hazretlerinin kemâllerinden çok pay aldı. Her iki cezbe ve Sülûk-i âfâkî ile şereflendi. Kutb-i irşâd makâmına ulaştı. Hâce Muhammed Pârisâ hazretleri de, Şâh hazretlerinin kemâllerinden tâm pay aldı. Şâh hazretleri, son günlerinde, (Beni görmek isteyen Muhammed Pârisâ&#39;yı görsün!) buyurdu. Bir kere de, (Bahâüddînin var olması, Muhammed Pârisâ&#39;nın meydâna gelmesi içindir), buyurduğunu kendisi haber vermiştir. Muhammed Pârisâ hazretlerine, (Ferdiyyet) nisbetinin kemâllerini, mevlânâ Ârif-i Kerânî hazretleri son günlerinde ihsân eylemiştir. Bu nisbet kendisini kapladığı için şeyhlik yapamadı ve talebeyi kemâle kavuşduramadı. Yoksa, kemâlin ve kemâle erdirmenin en yüksek derecesinde idi. Hâce Bahâüddîn-i Buhârî Muhammed Pârisâ için, (Eğer o şeyhlik yapsaydı, âlem nûrla dolardı) buyurmuştu. Mevlânâ Ârif, bu ferdiyyet nisbetini zevcesinin pederi Mevlânâ Bahâeddîn [Kışlâkî] hazretlerinden almıştı.Ferdiyyet nisbetinde yüz, Hak Teâlâ&#39;ya karşıdır. Şeyhlikle, talebe yetiştirmekle, öğretmekle ilgisi yoktur.Eğer bu nisbet, da’vet makâmı olan ve tâlipleri kemâle kavuşturan (Kutb-i irşâd) nisbeti ile birleşirse, ferdiyyet nisbeti ağır basınca, irşâd etmek ve kemâle kavuşturmak az olur. Eğer iki nisbet de tâm ise, görünüşte halk iledir. İçi ise, hep Hak Teâlâ iledir. İnsanları yetiştirmekte, en yüksek derece, bu iki nisbeti taşıyan zâtın makâmıdır. (Kutbiyyet-i irşâd) nisbeti de, yalnız başına insanları kemâle erdirmeğe yetişir. Fakat bu büyüklerin bu makâmda ayrı bir mertebeleri vardır. Bakışları, kalp hastalıklarına şifâdır. Onların yanında bulunmak, kötü huyları yok eder. Seyyid-üt-tâife Cüneyd-i Bağdâdî, bu büyük devlete kavuşmuştu. Bu yüksek makâmla şereflenmişti. Kutbiyyet nisbeti, kendisine Sırrî-i Sekâtî&#39;den gelmişti. Ferdiyyet nisbeti de, Muhammed Kassâb&#39;dan hâsıl olmuştu. Cüneyd hazretleri buyurdu ki, (Herkes beni Sırrînin mürîdi sanır. Ben Muhammed Kassâb&#39;ın mürîdiyim). Bu sözü, (Ferdiyyet nisbeti)nin çok olduğunu, (Kutbiyyet nisbeti)ni, onun yanında yok bildiğini göstermektedir.Bahâüddîn-i Buhârî “kaddesallahu teâlâ sirrehül’azîz” hazretlerinin talebelerinden sonra, bu yüksek zincirin büyük halkası, hâce-i Ahrâr hazretleridir. Hâcelerin cezbesini tamâmladıktan sonra, (Seyr-i âfâkî)ye başladı. Seyrini isme kadar ulaştırdı. İsme girmeden önce, Fenâ hâsıl oldu. Sonra yine cezbeye döndü. Böylece, ayrı bir Fenâ sâhibi oldu. Ayrıca bunun Bekâsına da kavuştu. Bu makâmda büyük şân sâhibi oldu. Fenâ ve Bekâ bilgileri ve ma’rifetleri, kendisine bu makâmda verildi. Makâmlar ayrı olduğundan, bilgileri de başkadır. Birisinde tevhîd-i vücûd vardır. Ötekinde yoktur. Tevhîd ile ilgileri olan ihâta, sereyân, Zât-i ilâhî ile berâberlik, kesrette vahdeti görmek, kesretin, gayb olması, öyle ki, sâlik kendisine (Ben) diyemez gibi bilgiler de hep böyledir. Mutlak Fenâdan sonra hâsıl olan bilgiler böyle değildir. Bunların hepsi, islâmiyyet bilgilerine uygundur. Hiçbirini islâmiyyete uydurmak için sıkıntı çekilmez. Soruya cevâba yer kalmaz. Fakat, hangi cezbe olursa olsun, cezbede olan Bekâ, sekirden kurtulmaz. Tâm sahv olmaz. Bâkî olduğu hâlde, kendisine ben diyemez. Hiçbir kelime ile kendisine işâret edemez. Çünki, cezbede muhabbet kaplar. Muhabbet kaplayınca, sekir lâzım olur. Bunun için, hiçbir zamân sekirden kurtulamaz. Bilgileri de sekirle karışık olur. Vahdet-i vücûdu anlatır. Çünki vahdet-i vücûd, sekirden ileri gelir. Muhabbetin kaplamasından hâsıl olur. Mâ-sivâ görünmez. Sahva gelirse, mahbûbu görmek başka olur. Mâsivâyı görmek başka olur. Vahdet-i vücûda inanmaz olur. Mutlak Fenâdan sonra olan Bekâ, sülûkun sonudur. Sahvın ve ma’rifetin başlangıcıdır. Bu makâmda sekir bulunmaz. Fenâ hâlinde, sâlikten gayb olan şeylerin hepsi geri gelir. Fakat şimdi, asıl olarak gelmişlerdir. (Bekâ-billah) da, bu demektir. Buradaki bilgilerde sekir olmaz. Bütün bilgileri, Peygamberlerin bilgilerine uygundur “aleyhimüssalavâtü vetteslîmâtü vettehıyyâtü velberekâtü ilâ yevmiddîn”.Büyüklerden birisinden işittiğime göre, hace-i Ahrâr hazretleri, annesinin babasından da bir nisbet almıştır. Büyük babası şaşılacak hâllere ve kuvvetli cezbelere sâhipti. Hâce hazretleri, oniki kutbun makâmından da çok pay almıştır. Dîni kuvvetlendirmek, bu kutublara bağlıdır. Muhabbette büyük şânları vardır. Hâce-i Ahrâr&#39;ın islâmiyyeti kuvvetlendirmesi ve dîne yardım etmesi, aldığı bu paydan ileri gelmektedir. Mübârek hâllerinden birazı, yukarıda bildirilmişti.Hâce-i Ahrâr&#39;dan sonra “kaddesallahu teâlâ sirrehül’azîz” bu büyüklerin yolunu canlandıran, edeplerini her yere ve en çok, bunların kemâllerinden hiç haberleri olmayan Hindistân memleketlerine yayan âriflerin büyüğü ve ma’rifetlerin kaynağı ve Allahu Teâlâ&#39;nın râzı olduğu dînin bekçisi, üstâdımız ve efendimiz Muhammed Bâkî “sellemehüllâhü teâlâ” olduğu, güneş gibi meydândadır. Kemâllerinden az bir şey mektûbuma eklemek istedim. Buna râzı oldukları anlaşılamayarak, bu işe cesâret olunamadı.</p>

</body></html>