<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Bookman Old Style" size="4.0" color="red"><center><b>26.MEKTUP</b></center></p>
<p></font><font face="Bookman Old Style" size="3.5">Bu mektûp, Şeyh-ul-âlem Mevlânâ Hâce Muhammed Lâhorîye yazılmıştır.</p>
<p></font><font face="Bookman Old Style" size="3.5"> </p>
<p></font><font face="Bookman Old Style" size="3.5">Şevk, arzû ebrârda olur. Mukarreblerde olmaz. Bu makâmla ilgili birkaç şey bildirilmektedir: Allahu Teâlâ bizi ve sizi Muhammed aleyhisselâm&#39;ın nûrlu caddesinde bulundursun “alâ sâhibihessalâtü vesselâmü vettehıyye”. Hadîs-i kudsîde, (Ebrâr bana kavuşmağı çok istiyor. Ben de onları çok istiyorum) buyuruldu. Allahu Teâlâ, ebrârın şevk, arzû sâhibi olduklarını bildirdi. Çünki, mukarrebler vâsıl olmuşlardır. Bunlarda kavuşmak arzûsu artık kalmamıştır. Şevk, ayrı olanlarda bulunur. Mukarreblerde ayrılık gayrılık yoktur. Herkes bilir ki, kimse kendi nefsine kavuşmak için şevk sâhibi değildir. Hâlbuki kendi nefsini taşkınca sevmektedir. Çünki, nefsinden ayrı değildir. Allahu Teâlâ&#39;da bâkî ve kendi nefsinden fânî olmuş bir mukarrebin Allahu Teâlâ&#39;ya olan yakınlığı, bir kimsenin kendi nefsine olan yakınlığı gibidir. Bunun için zevk, yalnız ebrârda bulunur. Çünki, ebrâr çok sevmektedir ve kavuşmamıştır. Ebrâr demek, sona varmamış, mukarreb olmamış sâlik demektir. Tasavvuf yolunun başında veyâ ortasında bulunur. Sona varmasına kıl kadar ayrılık kalsa bile, mukarreb olmaz. Şu fârisî şi’rde ne güzel söylenmiştir. Fârisî beytin tercemesi:Dostun ayrılığı az olsa da, az değildir;Eğer gözde yarım kıl olsa da, çok görünür. Sıddîk-ı Ekber “radiyallahu teâlâ anh” bir kimsenin Kur’ân-ı kerîm okurken ağladığını gördü. (Biz de böyle idik, fakat şimdi kalplerimiz katılaştı) buyurdu. Bu söz, kötülemeye benzeyip, övünmek olan sözlerdendir. Şeyhimden “kuddise sirruh” işittim, (Nihâyete ermiş, kavuşmuş olan, yolun başlangıcında, kendisindeki şevki, arzûyu özleyebilir) buyurdu. Şevkin giderilmesi makâmın dahâ yükseldiğini, dahâ tamâm olduğunu gösterir. Bu makâm ye’s makâmıdır. Ya’nî anlayamamaktan hâsıl olan üzüntü makâmıdır. Çünki kavuşulabilecek şey için şevk olur. Kavuşmak ümîdi olmayan bir yerde şevk olmaz. Yüksek derecelerin sonuna ulaşmış olan bir kâmil, bu âleme geri döndüğü zamân, ayrılık ateşine düştüğü hâlde, eski şevki, arzûsu geri gelmez. Çünki, şevkin gitmesi, ayrılık kalmadığı için değildi. Ye’s, ümîtsizlik geldiği içindi. Geri döndükten sonra da bu ye’s kendisinde vardır. Birinci kâmil “rahmetullahi aleyh” böyle değildir. O, âleme dönünce, şevk de geri gelir. Çünki, önceden yok olmuş olan (Fakd) ya’nî gaybûbet, yok olmak, yine hâsıl olmaktadır. Bir kâmil, geri döndüğü zamân, fakd, ayrılık bulunursa, fakdın gitmesi ile yok olan şevk tekrâr hâsıl olur. Suâl: Vusûl mertebeleri ya’nî kavuşturan yol, sonsuzdur, bitmez tükenmez. Ne kadar ilerlese yine uzak olacağı için, hep şevk bulunmaz mı? Cevâp: Vusûl mertebelerinin sonsuz olması, isimlerde ve sıfatlarda ve şü’ûnda ve i’tibârâtda olan geniş yolculuklardadır. Böyle seyr eden bir sâlik için, yolun sonu olmaz. Ondan şevk hiç gitmez. Yukarıda bildirilen müntehî ise, bu mertebeleri kısaca geçerek, söz ile, kelime ile, işâret ile anlatılamayacak makâma vâsıl olmuştur. Orada hiç ümîtlenmek yoktur. Bunun için kendisinde şevk ve taleb kalmaz. Bu hâl, Evliyânın büyüklerinde olur. Bunlar sıfatların çukurundan kurtulmuşlar. Zât-i ilâhîye “teâlea ve tekaddes” kavuşmuşlardır. Bunlar, sıfatlarda uzun uzun ilerleyen ve şü’ûnât mertebelerinde seyr eden sâlikler gibi değildir. O sâlikler, bitmez tükenmez sıfatların tecellîlerine bağlanıp kalırlar. Bunlar için olan vusûl mertebeleri kendisini ancak sıfatlara kavuşturur. Zât-i ilâhîye yükselmek ancak sıfatlarda ve i’tibârâtda, kısaca seyr etmekle olabilir. İsimlerde uzun uzadıya seyr eden bir kimse, sıfatlara ve i’tibârâta bağlanıp yolda kalır. Böylece şevk ve taleb kendisinden ayrılmaz. Vecd ve tevâcüdden kurtulmaz. Vecd ve tevâcüd sâhipleri, sıfatların tecellîlerine kavuşanlardır. Bunlar için (Tecelliyât-i Zâtiyye) yoktur. Şevkleri, vecdleri oldukça bu tecellîlerden nasîp alamazlar. Suâl: Allahu Teâlâ&#39;ya şevk olması ne demektir? Çünki, Allahu Teâlâ&#39;dan hiç bir şey mefkûd, yok değildir? Cevâp: Burada şevk demek, belki (Müşâkele San’ati) ile söylenmiş olabilir. Çok olduğunu bildirmek içindir. Çünki, azîz, cebbâr olan Allahu Teâlâ&#39;nın her şeyi şiddetlidir, çoktur. Za’îf insanların her şeyinden gâlib ve kuvvetlidir. Bu cevâp âlimlere göre verilen cevâbdır. Bu fakîr kulun başka bir cevâbı dahâ vardır ki tasavvuf yoluna uygun bir cevâptır. Fakat bu cevâpta biraz sekr, şu’ûrsuzluk bulunmaktadır. Sekir olmayınca, güzel olmuyor. Hattâ câiz olmuyor. Çünki, sekir sâhipleri özürlü olur, affedilirler. Sahv, şü’ûr sâhipleri mes’ûl olurlar. Sorguya çekilirler. Şu anda, tâm sahv hâlindeyim. Şimdi o cevâbı bildirmek yerinde olmaz. Önceleri ve sonraları Allahu Teâlâ&#39;ya hamd olsun. Onun Peygamberlerine bitmez tükenmez salât ve selâm olsun!</p>

</body></html>