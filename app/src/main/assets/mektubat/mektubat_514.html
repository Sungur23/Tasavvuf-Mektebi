<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>514.</b></center><b> MEKTUP</b></p>
<p></font><font face="Verdana" size="3.5">MEVZUU: a) mücahede ve inzivaya teşvik.</p>
<p>b) Yüce Hak taliplerinin terbiyesi.</p>
<p>NOT: İmam-ı Rabbani Hz. bu mektubu, Mir Muhammed Nu&#39;man cenaplarına yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullarına selâm.</p>
<p>Bilesin ki,</p>
<p>Bu tarafların hal ve vaziyetleri, Sübhan Allah&#39;a hamd etmeyi muciptir.</p>
<p>Daima ve her halde hamd ü şükürler olsun.</p>
<p>Bir müddettir; hallerinize muttali olamadım. Her halde siz bu yaprağı kabul edip tenbelliği amele tebdil edersiniz. Boş kalmaktan çıkar; mücahedeye teveccüh edersiniz. Çünkü vakit, amel vaktidir. Uyumak ve yemek mevsimi değildir.</p>
<p>Yerinde olur ki, gecenin yarısı uykuya, diğer yarısı da taata ve ibadete hazırlana... Bu himmete güç yetmez ise, gecenin üçte birine devam edile ki bu, altıda bir kadardır. Çalışmak gerektir ki, bu devletin devamına bir fütur gelmeye...</p>
<p>Yerinde olur ki, insanlar arasına girmek; onların zaruri haklarını eda edecek kadar olsa... O ne kadarsa, o kadarını yapasın. ihtiyaç fazlası olarak, insanlara açılmak, fuzuli olur ki, malâyaniye dahildir. Böyle bir şeyden çok kere nice mazarratlar çıkar ki, şeriat ve tarikat mahzurlarına dahildir. O şeyh ki, müridlere açılmakta ifrata varır; onları zaruri olarak müridlikten çıkarmış olur. Onların taleplerine fütur getirir. Böyle bir şeyden Allah&#39;a sığınmak gerek. Bu mananın çirkinliği idrak edilmelidir. Talipleri öyle bir yola koymalı ki, onların üns ve ülfetlerine sebep ola; onların inkârlarına ve nefretlerine değil.</p>
<p>Halktan inziva etmek zaruridir. Onların arasına davetsiz ve ihtiyaçsız karışıp onlarla ülfete yönelmek, öldürücü zehirdir. Bu mana, Allah&#39;ın tevfikı ile size müyesser olmuştur. İptilâ erbabına ne yapılabilir ki? Onlar daima tefrika erbabı ile meşgul olmaktadırlar. Siz bu nimetin kadrini bilmeli ve ona göre amel etmelisiniz.</p>
<p>Taliplerin halinden haberdar olmalı ve onların terbiyesine yönelmelisiniz; hem zahir, hem batın.</p>
<p>Bundan ziyade ne yazayım?</p>
<p>***</p>

</body></html>