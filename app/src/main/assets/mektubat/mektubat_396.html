<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>396. MEKTUP</b></center></p>
<p></font><font face="Verdana" size="3.5">MEVZUU: Bu taife-i aliyyeyi sevmek, bütün saadetlerin sermayesi olduğunun beyanı.</p>
<p>NOT: İmam-ı Rabbanî Hz. bu mektubu, Mirmah Muhammed&#39;e yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullarına dahi selâm... Bu taraftaki fukaranın (dervişlerin) halleri ve vaziyetleri hamd olsun iyidir.</p>
<p>Sübhan Allah&#39;tan temenni, selâmetiniz, afiyetiniz, Şeriat-ı Mustafaviye caddesinde istikamet üzere olmanızdır. O şeriat sahibine salât, selâm, bereket ve tahiyyet...</p>
<p>***</p>
<p>Pek aziz kardeş, bu Fakir&#39;den tarikat almıştır. Sohbetin azlığı sebebi ile her ne kadar bu tarikat alışı üzerine bereketler ve semereler lâyıkı veçhile terettüb etmez ise de -zira sohbet, bu büyükler katında esas iştir- lâkin tarikat levazimi sayılan sevgi bağlantısından bir koku kaldığı süre büyük bir devlet sayılır. Zira:</p>
<p>"İnsan sevdiği ile beraber olacaktır" manası açıktır.</p>
<p>O bereket ki, i!k sohbette kabiliyeti müptediye bu Tarikat-ı Aliyye&#39;de yüce Sultan Hakiki Matlub&#39;a kalbin devamlı teveccühüdür. Bu teveccühün devamı ise, kısa zamanda, masivayı unutmaya ulaştırır. O kadar ki, faraza, insanın ömrü bin sene olsa, kalbine Sübhan Hakkın gayrı gelmez. Bu dahi, masivayı unutma sebebi ile olmaktadır. Hatta ona masivayı zorla hatırlatmaya çalışsalar, hiçbir şekilde hatırlayamaz.</p>
<p>Üstte anlatılan nisbet hâsıl olduktan sonra, tarikatta ilk adım atılmış olur. İkinci, üçüncü, dördüncü ve Allahu Teala&#39;nın dilediği kadar atılacak adımlardan nasıl yazayım? Az, çoğunun delilidir. Damla havuzdan haber verir. Asıl maksat, sevenleri rağbete getirmektir. Allahu Teala, faydalar ihsan eylesin.</p>
<p>***</p>
<p>Konuşma sırasında Meyan Abdülazim bizi, muhabbetinizi beyana ihlâsınızı anlatmaya götürdü.</p>
<p>Selâm size, diğer hüdaya ittiba edip Mutabaat-ı Mustafayı bırakmayanlara... Ona ve âline salât ve selâm olsun...</p>

</body></html>