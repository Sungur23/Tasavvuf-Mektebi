<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>481. MEKTUP</b></center></p>
<p></font><font face="Verdana" size="3.5">MEVZUU: </p>
<p>a) Şeriata tutunmaya teşvik.</p>
<p>b) Gönülbirliği erbabı ile sohbet.</p>
<p>NOT: İmam-ı Rabbanî Hz. bu mektubu, Kadı Musa&#39;ya yazmıştır.</p>
<p>***</p>
<p>Allah&#39;a hamd olsun. Salât ve selâm, onun Resulüne. Sizlere dahi dualar etmekteyim.</p>
<p>Şunu bildirmek isterim ki, bu tarafta fukaranın, (yani dervişlerin) halleri, hamdi muciptir.</p>
<p>Derviş Rahim Ali ile gönderilen mübarek mektup gelişi ile sürür verdi. Allahu Teala, sizlere selâmet ve istikamet nasib eylesin.</p>
<p>O mektuba, nasihat talebi derc edilmiş.</p>
<p>***</p>
<p>Ey mahdum,</p>
<p>Nasihat, iste dindir. Seyyidü&#39;l-mürselin Resulullah (sav) Efendimizin sünnetine mutabaattır. Resulullah Efendimize ve diğerlerine salât ve selâmlar.</p>
<p>Bu babda netice kelâm şu ki: Mutabaatın kısımları vardır. Onlardan bir kısmı şeriat hükümlerini yerine getirmektir. Kalan kısımları ise, bu Fakir, sevdiklerinden bazılarına yazılan mektuplarda tafsilatı ile anlatmıştır. İnşaallah emir veririm, onların bir suretini size naklederler.</p>
<p>Hulâsa, bu Tarikat-ı Aliyye&#39;de faydalı olma ve faydalanma yolu sohbet üzerine kurulmuştur. Bunda, söyleyip yazmakla yetinilmez. Hazret-i Hace Nakşibend şöyle dedi:</p>
<p>-Bizim tarikatımız sohbettir.</p>
<p>Allah, sırrının kudsiyetini artırsın.</p>
<p>Hayrü&#39;l-beşer Resulullah (sav) Efendimizin ashabı için; diğer ümmet evliyasına nazaran üstün fazilet ise, sohbet sebebi iledir. O kadar ki, evliyadan hiçbir veli, sahabelerden birinin mertebesine ulaşamaz. İsterse bu veli Veyselkarani olsun.</p>
<p>Kardeşlerden dilek: Selâmet-i iman üzerine duadır.</p>
<p>"Rabbimiz, katından bize rahmet ver; işimizde bize başarı hazırla."(18/10)</p>
<p>Derviş Rahim Ali&#39;nin kalbi ve inceliği salâh ve ıslah nasiplidir. Allahu Teala ona istikamet versin.</p>
<p>Vesselam...</p>

</body></html>