<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>337. MEKTUP</b></center></p>
<p></font><font face="Verdana" size="3.5">MEVZUU: Kabz ve bast, celâl ve cemal.</p>
<p>NOT: İmam-ı Rabbanî Hz. bu mektubu, Hacı Muhammed Firketi&#39;ye yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullara da selâm. Tam ihlâs ve sevgi ile yazılan mübarek mektubunuzun gelmesi çokça ferahı mucib oldu.</p>
<p>Rabıta nisbetini, daima rabıta sahibi ile yapabilmeniz, in&#39;ikâsi yoldan gelecek feyizlere vesile olmaktadır. Nasıl yerinde olursa, bu büyük nimetin şükrünü öyle eda etmek uygun düşer.</p>
<p>Kabz ve bast, bu Tarikat-ı Aliyye&#39;de iki uçuş kanadıdır. Ne kabz haline hüzün duymalı; ne de bast haline sevinmelidir.</p>
<p>Bütün zerrelerde, Cemal-i Lâyezali müşahedesinin husulünü temenni etmişsin.</p>
<p>Ey Muhib,</p>
<p>Kul kim, temenni ne? Zira onun temenni ettiği, mutlaka kendi kısa anlayışına göre olacaktır. Lâyezali Cemal müşahedesini bütün zerrelerde aramak, onun kusurlu görünüşündendir. Zerrelerin ne mecali vardır ki, o Ce-mal&#39;e aynalar olalar. Zerrelerin aynalarında müşahede edilen ancak, o nihayetsiz Cemal&#39;in zılâlinden bir zildir. Yerinde olur ki, o yüce Zat, ötelerin de ötesinde taleb edile. O Sübhan Zat, afak ve enfüs dairelerinin ötesinde arana.</p>
<p>Şu anda sende olan intisap durumu, temenni etmek olduğun mananın da üstündedir. Olmaya ki, insanları taklid ederek, daha aşağıya meyledesin.</p>
<p>Bilhassa, yüksekten alçağa inme temennisinden sakın. Çünkü, büyüklerin muamelesi yüksektir. Sübhan Allah ise, üstün himmetli olanları sever.</p>
<p>Sübhan Allah&#39;tan temenni edilen suni ve manevi birlik içinde olmanızdır.</p>
<p>Vesselam.</p>

</body></html>