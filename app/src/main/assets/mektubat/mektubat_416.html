<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>416. MEKTUP</b></center></p>
<p></font><font face="Verdana" size="3.5">MEVZUU: "Ona ancak, pek temiz olanlar el sürebilir" (56/79), mealine gelen ayet-i kerimenin beyanı.</p>
<p>NOT: İmam-ı Rabbanî Hz. bu mektubu, Maden-i Siyadet ve Reşadet Mir Muhammed Nu&#39;man&#39;a yazmıştır.</p>
<p>***</p>
<p>Ahah-u Teala şöyle buyurdu:</p>
<p>Elbette o, Kur&#39;an-ı Kerim&#39;dir. Kitab-ı meknundadır. Ona ancak pek temiz olanlar el sürebilir."(56/77-78-79)</p>
<p>Bu ayet-i kerimeden asıl murad olan mana, yüce Allah&#39;ın murad ettiğidir.</p>
<p>O işaret ki, bu hatır-ı fatire gelmekte ve bu makamda fehm-i kasıra düşmektedir; şöyledir:</p>
<p>-Bu saklı sırlara el sürmek o kimselere nasiptir ki; onların içleri, beşeri taallukat kirlerinden temizlenmiştir.</p>
<p>Kur&#39;an-ı Kerim sırlarına el sürmek ki, pek temiz kimselerin nasibidir; başkalarına ne düşer?</p>
<p>Bir başka işaret de şudur:</p>
<p>Kur&#39;an-ı Kerim&#39;i okumaya ancak şu kimseler lâyıktır ki; nefisleri heva ve hevesten tezkiye edilmiştir; gizli ve açık şirkten, afaki ve enfüsi sırlardan temizlenmiştir.</p>
<p>Bunun bir başka açıklaması şudur:</p>
<p>Sülûke başlayan kimsenin haline münasip olan zikirdir. Mezkûrdan başkasını nefyetmektir. O derecede ki, zikri edilen zattan başkası malum olmaya... Sübhan Hakkın gayrı dahi, onun muradı olmaya... Hatta, eşyayı zorla hatırlatmaya kalksalar dahi, hatırlayamaz; maksudu dahi olamaz.</p>
<p>Şirkten ki temizlendi; afaki ve enfüsi ilâhlardan ki hür oldu. İşte o zaman, zikrin yerine Kur&#39;an okumaya hak kazanır; tilâvet devletine de terakki eder.</p>
<p>Anlatılan haletin husulünden evvel, Kur&#39;an okumak, ebrar amellerine dahildir. Anlatılan haletin husulünden sonra ise, mukarrebinin amelleri arasına dahildir.</p>
<p>Nitekim, bu nisbetin husulünden evvel zikir, mukarrebinin amelleri arasına dahildir.</p>
<p>Ebrarın amelleri ibadetler cümlesindendir; mukarrebinin amelleri ise, tefekkürler cümlesindendir. Herhalde, şu hadis-i şerifi duymuş olacaksınız:</p>
<p>"Bir saat tefekkür, bir sene ibadetten hayırlıdır. Veya yetmiş sene."</p>
<p>Tefekkür, batıldan hakka intikaldir.</p>
<p>Ebrar ile mukarrebin arasındaki fark, o ibadetle bu tefekkür arasında farktır.</p>
<p>Şunun da bilinmesi yerinde olur ki:</p>
<p>Mukarrebin amelleri arasında sayılan müptedinin zikri, kâmil ve mükemmel şeyhten alınandır. Amma, maksadı, tarikata sülük olmalıdır. Aksi halde zikir, ebrar amelleri arasına girer.</p>
<p>Doğruyu ilham eden Sübhan Allah&#39;tır.</p>
<p>Selâm, hüdaya tabi olup Mutabaat-ı Mustafa&#39;yı bırakmayanlara. Ona ve âline salâtların en tamamı, selâmların dahi ekmeli.</p>

</body></html>