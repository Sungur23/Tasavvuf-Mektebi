<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>393. MEKTUP</b></center></p>
<p></font><font face="Verdana" size="3.5">MEVZUU: Aynü&#39;l-kuzat&#39;ın Temhidat aldı eserinde söylediği:</p>
<p>"O ki, siz İlâh olarak bilirsiniz, bize göre Muhammed (sav) olmaktadır. O ki, siz Muhammed (sav) olarak bilirsiniz, bize göre yüce Sultan İlâh&#39;tır" cümlesinin açıklanması.</p>
<p>NOT: İmam-ı Rabbanî Hz. bu mektubu, Şeyh Hamid Nehari&#39;ye yazmıştır.</p>
<p>***</p>
<p>Allah&#39;a hamd olsun. Selâm olsun, onun seçmiş olduğu kullarına.</p>
<p>Tam muhabbetten, ihlâstan bol meveddetten, hususiyetten gelen mübarek mektup ulaştı. Çokça da ferah getirdi. Allahu Teala, bu devlette istikamet müyesser eylesin.</p>
<p>Bu taifeye muhabbet besleyen her taife:</p>
<p>"İnsan sevdiği ile beraberdir" hadis-i Nebevi hükmüne göre nasibini alır Resulullah (sav) Efendimize ve âline salât ü selâm olsun...</p>
<p>***</p>
<p>AYNÜ&#39;L-KUZAT&#39;ın TEMHİDAT&#39;ında geçen, şu ibareden sormuşsun:</p>
<p>"O ki, ilâh olarak bilirsiniz, bize göre Muhammed (sav) olmaktadır. O ki, Muharrîmed (sav) olarak bilirsiniz, bize göre yüce Sultan İlâh&#39;tır.</p>
<p>Ey mahdum,</p>
<p>Bu misillu ibareler, tevhidden haber verip sekrin galebesi hallinde meşayihten sudur etmektedir. O sekrin galebesi dahi, cem mertebesi olup ondan:</p>
<p>-Tarikat küfrü... diye anlatılır.</p>
<p>Zira ikilik ve imtiyaz onların nazarında kalkmış olduğundan, mümkini Vacib Teala’nın aynı olarak bulmaktadırlar. Hatta mümkini asla bulamazlar. Şühudlarında, Vacib Teala’nın gayrı kalmaz.</p>
<p>Bu takdirde, üstte anlatılan ibarenin manası şöyledir:</p>
<p>—Allahu Teala ile Muhammed (sav) arasında sizce hâsıl olan imtiyaz, bize göre sabit değildir ve ikisi arasında bir mugayeret yoktur. O kadar ki, vahidiyetten münezzeh olan vahid, diğerinin aynıdır. Zira sair mümkinata göre, mugayeret nisbeti kalktığına göre; Muhammed Resulullah (sav) için bir imtiyaz nisbeti nasıl sabit olur? Kaldı ki o yüce Hakkın kemalâtına en tamam olan bir mazhardır.</p>
<p>Ne var ki, üstte anlatılan görüş, cem mertebesine mahsustur. Salik bu makamdan terakki edip sekrin ifratından gözünü açar ise, o zaman, Muhammedi Allahu Teala&#39;nın kulu ve Resulü olarak görür. Tıpkı, iptidada bulduğu gibi... Herhalde şu cümleyi duymuş olacaksın:</p>
<p>—Nihayet, bidayete dönüştür.</p>
<p>Bilesin ki,</p>
<p>Müptedi ile müntehi arasındaki iştirak, yalnız surettedir ki, o suret dahi müntehilerin kubbeleridir. Bunun dışında şu beytin hükmü vardır:</p>
<p>Arştaki ile yerdekinin ne nisbeti olabilir?</p>
<p>Hali mutavassıt (orta) olanla müntehinin bir bağlantısı olmayınca; muameleden uzak olan müptedinin onunla nasıl bir bağlantısı olabilir?</p>
<p>Dua makamında bir ayet-i kerime meali:</p>
<p>"Rabbimiz, nurumuzu tamamla, bizi bağışla... Zira sen, her şeye kadirsin."(66/8)</p>
<p>Selâm size ve beraberinizdekilere...</p>

</body></html>