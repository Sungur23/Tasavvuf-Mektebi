<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>231.MEKTUP</b></center><b>  </b></p>
<p></font><font face="Verdana" size="3.5">Bu mektûp, mîr Muhammed Nu’mân&#39;a “kuddise sirruh” yazılmıştır. </p>
<p>Yüksek sesle zikrin bid’at olması sebebi açıklanmaktadır: Allahu Teâlâ&#39;ya hamd ederiz. Onun sevgili Peygamberine “sallallahu aleyhi ve sellem” ve Âline ve Ashâbına salât ve selâm ederiz! Birinci mektûp, her ne kadar sıkıntılı idi ise de, ikincisi yumuşak ve uygun yazılmış idi ve çalıştığınızı bildiriyordu.Sevgili Kardeşim! Mîr Sa’deddîn yola çıkarken mektûp istedi. O günlerde, gönlümde darlık vardı. Aklım başımda değildi. Bir şey yazamadım. Mevlânâ yâr Muhammed Cedîde, yazmasını söylemiştim. Aklım başımda olmadığı o zamânda, eğer uygunsuz bir kelime yazılmış ise, kusûra bakmayınız. Bununla berâber, az bir şey sizi incitmemelidir. İşinizi karıştırmamalıdır. Allahu Teâlâ göstermesin aramızda hiçbir kırıklık yoktur. Kırılmış, üzülmüş olarak bir şey yazılmış değildir. Nasîhat olarak bir şey yazılmış ise, sevinmek lâzım gelir. İkinci mektûbunuza çok sevindik. Her işte ateşli olmalıdır. Soğukluk ve gevşeklik düşmanlara olsun!Suâl: Husûl ile vusûl arasındaki fark nedir? Cevâp: Kardeşim! Husûlde uzaklık vardır. Vusûl ise çok güçtür. Ankâ kuşunu, kendimize göre bir şekil vererek düşünürsek, hâfızamızda Ankâ hâsıl oldu denebilir. Fakat, Ankâya vâsıl olunmamıştır. Çünki bir şeyin zıllı, ya’nî ikinci bir mertebede görünmesi, hâsıl olmasına mâni’ olmaz. Fakat, vâsıl olmak için, zıldan kurtulmak lâzımdır. Suâl: Peygamberlerin “sallallahu aleyhi ve sellem” mebde-i ta’ayyünleri olan isimler, Evliyânın da, mebde-i ta’ayyünleri midirler? Böyle ise, aralarındaki fark nedir? Cevâp: Peygamberlerin “aleyhimüssalavâtü vetteslîmât”, mebde-i ta’ayyünleri, Allahu Teâlâ&#39;nın isimlerinin bütünüdür. Evliyânın mebde-i ta’ayyünleri ise, bu isimlerin parçalarıdır. Bu parçalar, o bütünlerin altındadır. Parçalarıdır demek, yalnız bir bakımdan düşünülmektedir demektir. Meselâ, bütün irâde ile, yalnız bir şeyi irâde gibidir. Evliyâ “rahmetullahi aleyhim ecma’în” Peygamberlere “aleyhimüssalavâtü vetteslîmât” uymakla yükselebildikleri için, o bir bakımı, ortadan kaldırarak, bütüne kavuşabilirler. Bu ayrılığı, birkaç mektûbumda açıklamıştım. Düşününce hâtırlarsınız. Suâl: Yüksek sesle zikir bid’at olduğu için yasak ediliyor. Hâlbuki, böyle zikir etmek tatlı oluyor. İnsan bırakmak istemiyor. Cübbe, kuşak, don ve pantolon ve birçok başka şeyler de, Resûlullah&#39;ın “sallallahu aleyhi ve sellem” zamânında yoktu. Onları niçin yasak etmiyorlar?Cevâp: Yavrum! Resûlullah&#39;ın “sallallahu aleyhi ve sellem” kullandığı şeyler, yaptığı işler, iki türlü idi: Biri ibâdet olarak yaptığı işler idi. İkincisi, âdet olarak yaptıkları idi. İbâdet olarak yaptığı işlerin tersi, (Bid’at) olur. Böyle uygunsuz işleri yasak ederiz. Bunlar, dinde reform, değişiklik olur ki, buna hiç izin yoktur. Bir şehrin, bulunduğu memleketin âdetine uyarak yaptığı işlerin tersine, bu işlerin aksine olan şeyler bid’at olmaz. Bunları yasak etmeyiz. Böyle işlerin dinle ilgisi yoktur. Âdet olunca yapılır, âdet olmazsa yapılmazlar. Din ve ibâdet olarak yapılmazlar. Çünki, her memleketin âdetleri başkadır. Birbirlerine uymaz. Bir memleketin âdetleri bile, zamânla değişir. Böyle olmakla berâber, âdetlerde de sünnete uymak faydalı olur. Sa’âdetlere yol açar. Allahu Teâlâ bizi ve sizi, Peygamberlerin efendisinin yolunda bulundursun “sallallahu aleyhi ve sellem”. Vesselâm.</p>

</body></html>