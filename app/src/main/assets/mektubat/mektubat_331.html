<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>331. MEKTUP</b></center></p>
<p></font><font face="Verdana" size="3.5">MEVZUU: Zahir ulemasının nasibi, rasihun ulemanın nasibi ve sofiyyenin nasibi beyanındadır: Bu arada sorulan bir sorunun cevabı.</p>
<p>NOT: İmam-ı Rabbanî Hz. bu mektubu, Şeyh Cemaleddin Nagori&#39;ye yazmıştır.</p>
<p>***</p>
<p>Allah&#39;a hamd olsun. Selâm seçmiş olduğu kullarına...</p>
<p>"Ulema, peygamberlerin varisleridir."</p>
<p>Manasında buyurulan hadis-i şerif, ulemanın medhi üzerine yeterlidir.</p>
<p>Veraset ilmi, şeriat ilmidir. Zira, peygamberlerden baki kalan odur. Onlara salâtlar ve selâmlar olsun.</p>
<p>Şeriat ilminin bir sureti, bir de hakikati vardır. Onun sureti, zahir ulemanın nasibidir. Allah onların çalışmalarını şükrana lâyık eylesin. Ki bunlar, Kur&#39;an ve hadisin muhkem manalarıdır. Onun hakikati ise... rasihun ulemanın nasibidir. Allah onlardan razı olsun. Bunlar dahi, Kur&#39;an ve hadisin mütesabihatıdır. Muhkemat, her ne kadar ümmül-kitab ise de, lâkin onun neticeleri ve semereleri mütesabihat olup Kur&#39;an&#39;da asıl maksat olanlar da budur. Yani: Mütesabihat... Bu durumda, ümmühat neticelerin husulüne vesileler olmaktan başka bir şey olmaz.</p>
<p>Mütesabihat, Kur&#39;an&#39;ın özüdür; muhkemat ise, o özün kabuğudur. Mütesabihat öyledir ki: Remz ve işaretle aslı beyan eder; bu muamelenin hakikat yüzünü açar.</p>
<p>Rasihun ulema, özle kabuğun beynini birleştirdiler. Şeriatın suretine ve hakikatına toptan kavuştular. Büyükler, şeriatı bir şahıs gibi tasavvur ettiler; ki onun özü ve kabuğu: Şeriatın sureti ve hakikatidir. Şeriat hükümlerini bilmeyi, şeriatın sureti olarak buldular; sırların ve hakikatların ilmini dahi şeriatın hakikati gördüler.</p>
<p>Bİr taife, şeriatın suretine meftun oldu; bunlar şeriatın hakikatini inkâr ettiler. Bunlar, kendileri için şeyh ve mukteda olarak: Hidaye ve Yezdevi&#39;den başka mukteda ve şeyh tanımamışlardır.</p>
<p>Anlatılandan bir başka taife için; her ne kadar bu hakikat ile alâka hasıl olmuş ise de; ne var ki bunlar, şeriatın hakikatini anlayamamışlardır. Sanmışlardır ki: Şeriat surette kalmıştır. Ve onu yalnız kabuk sandılar. Lübbü dahi, onun ötesinde sandılar. Hiç şüphe yok ki: Bu hakikatin hakikatini idrak edemediler. Müteşabihattan yana da hiçbir nasibe nail olmadılar.</p>
<p>Rasihun ulemaya gelince... hakikatta varis olanlar bunlardır. Allahu Teala, sizleri ve bizleri bunları sevip izlerinde gidenlerden eylesin.</p>
<p>***</p>
<p>Sonra...</p>
<p>Kardeşim, Şeyh Meyan Nur Muhammed, sizin şöyle dediğinizi açıkladı:</p>
<p>-Bizim, diğer silsile meşayihinden icazetlerimiz var. Nakşibendiye tarafından dahi bir icazet istiyoruz.</p>
<p>Ey Mükerrem Mahdum,</p>
<p>Tarikat-ı Nakşibendiye-i Aliyye&#39;de şeyhlik ve müridlik, tarikat talimi ve taallümüdür. (Yani: Öğrenmek ve öğretmektir). Külah ve şecere değildir. Yani: Diğer silsilelerde âdet olduğu gibi... Bu büyüklerin yolu sohbettir; terbiyeleri dahi in&#39;ikâsidir. Hiç şüphe edilmeye ki: Bunların bidayetine, diğerlerinin nihayeti derc edilmiştir. Tarikatları dahi, yolların en yakını olmuştur.</p>
<p>Bu zatların nazarı, kalb marazlarına şifadır; teveccühleri, manevi illetleri giderir.</p>
<p>Bir şiir:</p>
<p>Pek güzeldir Nakşibendilerin yolculukları;</p>
<p>Sessizce ulaştırırlar hareme yolcuları.</p>
<p>***</p>
<p>Temenni edilen müsamahanızdır. Bir mısra:</p>
<p>Makbuldür özür, keremlisi katında insanların. Vesselam.</p>

</body></html>