<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>402. MEKTUP</b></center></p>
<p></font><font face="Verdana" size="3.5">MEVZUU: Nasihattir...</p>
<p>NOT: İmam-ı Rabbanî Hz. bu mektubu, Seyyid mir Muhibbüllah&#39;a yazmıştır.</p>
<p>***</p>
<p>Allahu Teala, bize ve size ecdad-ı kiramınızın yolunda sebat ihsan eylesin. Seyyidü&#39;l-enam Habibi hürmetine... Ona ve âline salât ü selâm olsun. </p>
<p>Bu taraftaki fukaranın (dervişlerin) hal ve vaziyetleri hamd olsun Sübhan Allah&#39;a iyidir.</p>
<p>Daima Allah&#39;a hamd ü şükürler olsun. Peygamberine dahi, daima salât ü selâm olsun.</p>
<p>Sübhan Allah&#39;tan temenni: Selâmetiniz, afiyetiniz, sebat ve istikametinizdir.</p>
<p>***</p>
<p>Ey mükerrem, müşfik mahdum,</p>
<p>Amellerle vazifelenme zamanı geçmektedir. Her an, geçip gittikçe, ömürden bir parça götürmekte ve zamanı belli ecele de yaklaştırmaktadır. Şayet bugün uyanmak hâsıl olmaz ise, yarın elde edilen kazanç, hasret ve nedametten başka olmaz.</p>
<p>Bu sayılı günlerde, şeriat-ı garra üzere, muamelelerde ihtimam göstermek gerekir; ta ki necat tasavvur edile...</p>
<p>Bu vakit, amel (çalışmak) vaktidir; rahat vakti değildir. Amelin semeresi olan rahat önümüzdedir. Amel zamanı, istirahat etmek, ziraatı boşa çıkarıp semeresine engel olmaktır.</p>
<p>Bundan daha ziyadesi baş ağrıtmaktır. Sübhan Allah&#39;tan maddi ve manevi devletin husulünü dileriz.</p>

</body></html>