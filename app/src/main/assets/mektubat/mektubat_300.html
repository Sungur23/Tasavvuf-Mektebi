<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>300.MEKTUP</b></center><b> </b></p>
<p></font><font face="Verdana" size="3.5">Bu mektûp, oğlu akıl ve nakil bilgilerini toplamış olan hâce Muhammed Ma’sûm “sellemehullahü teâlâ” hazretlerine gönderilmiştir. </p>

<p>Derin, ince bilgileri ve şaşılacak ma’rifetleri ve (Kabe-kavseyn ev-ednâ) makâmını bildirmektedir: Allahu Teâlâ&#39;ya hamd olsun! Onun seçtiği kullarına selâm olsun! Olgun bir insan isimlerin ve sıfatların mertebelerini, ayrı ayrı geçerek tâm câmi’ olunca ve Allahu Teâlâ&#39;nın isimlerinin ve sıfatlarının kemâllerine ayna olunca ve bu kemâllerin aynası olan kendi ademi, büsbütün görünmez olunca ve kemâllerden başka hiçbir şey görülmezse, ademin örtülmesi ile hâsıl olan tâm Fenâdan sonra, o kemâllerin görünmesi ile hâsıl olan Bekâya kavuşmakla şereflenir. Velâyet makâmına ermiş olur. Bundan sonra, eğer Allahu Teâlâ ezelde dilemiş ise, ârifin Bekâ bulmuş olduğu bu kemâller, ikinci olarak Zât-i Teâlâ&#39;nın aynasında görünür. Bu zamân, (Kabe-kavseyn) ne demek olduğu anlaşılır. Aynada görünür demek, bu makâmında aynadaki şey ile ayna arasında, anlaşılamayan bir bağlılık hâsıl olur demektir. Yoksa, ortada ne ayna vardır, ne de aynada görünen bir şey vardır. Allahu Teâlâ bir şeye benzetilemez. Ârifin bekâ bulduğu kemâller, Allahu Teâlâ&#39;nın aynasında görülünce orada onlarla, anlaşılamayan bir bağlılık hâsıl olunca, ârifin kendisine dediği (Ben) kelimesi, o makâmda, o kemâllere söylenir. Kendini o kemâller olarak görür. Benliğin (Kâbe-kavseyn) makâmında ulaştığı en son makâm burasıdır. Oğlum, iyi dinle ve iyi anla! Güzelliğin ve iyiliğin göründüğü sûretleri gösteren ayna canlı olsa ve bilici olsa, güzelliği, iyiliği göstermek ona tatlı olurdu. Bundan çok sevinirdi. Hakîkati gösteren aynada, tatlı ve acı olmaz. Çünki, lezzet ve elem, mahlûklarda olur. Fakat, o yüksek makâma uygun olan ve noksânlık ve değişiklik olmayan bir şey vardır. Fârisî beyt tercemesi: Hâfızın bağırması boşuna değildir;Söylenecek, şaşılacak sözlerin yeridir! O mertebede anlaşılmaz hâle gelen, bu kemâller, insandaki Âlem-i halka nisbetle Âlem-i emir gibidirler. (Kendini anlayan, Rabbini anlamış olur) sözünün inceliğini buradan anlamalıdır. O yüksek aynada görünen kemâller, Zât-i ilâhîdeki topluluğun açılmış, yayılmış hâlleridir. O toplulukla anlaşılmaz bir bağlantı hâsıl etmişlerdir. Anlaşılmaz olarak birleşmişlerdir. Cemâl-i ilâhînin aynası olmuşlardır. O toplulukta, vehim ve hayâl bakımından bir açılmak, yayılmak hâsıl olmuştur. Bu da, ârifin benliğinin yükselmesine sebep olmuştur. Bu kemâl (Ev-ednâ) âyet-i kerîmesinde bildirilen makâmdır. Fârisî mısra’ tercemesi: Buraya gelince, kalemin ucu kırıldı. Nihâyetin nihâyeti, sonun sonu, işte bu kadar anlatılabilir. Yüksek mertebedekiler de, bunu anlamaktan çok uzaktır. Câhiller için artık ne denilebilir? Yükseklerin seçilmişleri arasında da, bu ni’mete kavuşan ve bu ma’rifete erişen pek azdır. Fârisî beyt tercemesi: Dilenci evine, gelirse sultân,Ey hoca, sen bu işe şaşma hemân! Bu nihâyet, zuhûrlar, tecellîler bakımından nihâyettir. Bundan sonra, hiçbir tecellî ve zuhûr olmaz. Arabî beyt tercemesi: Bundan sonrasını anlatmak çok incedir,Anlatmamak dahâ iyi olan da vardır. Doğru yolda gidenlere ve Muhammed Mustafâ&#39;nın izinde olanlara selâm olsun “sallallahu aleyhi ve sellem”!</p>
</body></html>