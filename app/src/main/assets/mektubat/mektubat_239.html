<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>239.MEKTUP</b></center></p>
<p></font><font face="Verdana" size="3.5">Bu mektûp, molla Ahmed-i Berkî&#39;ye yazılmıştır.  </p>
<p>Dostların kusûrlarının affolunacağı ve istihâre yapmak bildirilmektedir: Âlemlerin rabbi olan Allahu Teâlâ&#39;ya hamd olsun. Peygamberlerin en üstününe ve Onun Âline ve temiz Ashâbının hepsine ve bütün Peygamberlere salât ve selâm olsun! Merhamet ederek göndermiş olduğunuz kıymetli mektûbu okumakla sevindik. Hâl hâsıl olursa bildirilir... buyuruyorsunuz. Yavrum, hâl hâsıl olmasını istemek, hâlleri veren sevgili olduğu içindir. Onun sevgisi var ise, hâl olsa da, olmasa da birdir. Burada iken, size çok tohum ekildiğini söylediğimizi yazıyorsunuz. Yavrum! Evet, yazdığınız gibidir. Fakat, bunların meyvelerini toplamak için, çok zamân ister. Faydası, belki de öldükten sonra görünür. Sevin, fakat acele etme!Mevlânâ Muhammed Sâlihin sözlerini yazıyorsunuz. Şimdi yanımızda olmadığından, onları niçin söylediğini kendisinden anlayamadık. Onun için, bir şey yazamayacağım. Herhâlde hayırdır. Kalbinize bir şey gelmesin. Edebe uymayan şey yapıldığını yazıyorsunuz. Kalbi temiz kimselerin hatâları affolunur. Gönlünüze hiçbir şey gelmesin! Hâllerinizin nasıl olduğunu soruyorsunuz. Allahu Teâlâ&#39;ya hamd ve şükür olsun ki, kabûl olunmuşlardansınız. Kabûl edilmiş olanlar, sebepsiz kabûl olunurlar. İki şeyhzâde gelerek, zikir öğretilmesini istiyorlar diyorsunuz. Yavrum! Yapılacak her iş için istihâre yapmak sünnettir ve mübarektir. Fakat, istihâre yaptıktan sonra, o işin yapılmasını veyâ yapılmamasını gösteren bir şeyin, uykuda veyâ rü’yâda yâhut uyanık iken görünmesi lâzım değildir. İstihâreden sonra, kalbine bakmak lâzımdır. O işi yapmak arzûsu, eskisinden dahâ çok olmuş ise, o işi yapmağı gösterir. Eğer arzû, çoğalmamış ve eskisinden dahâ da azalmamış ise, yine yasak olmaz. Böyle olunca, yapmak arzûsu artıncıya kadar, istihâreleri tekrâr tekrâr yapmalıdır. İstihâreler yediye kadar tekrâr olunur. İstihâreden sonra, o işi yapmak arzûsunun azaldığı anlaşılırsa o işin yapılmamasını gösterir. Böyle olunca da, istihâreler tekrârlanabilir. Hattâ, nasıl olursa olsun, istihâreleri her zamân tekrârlamak, dahâ uygun ve dahâ iyi olur. O işi yapmak veyâ yapmamakta ihtiyâtlı davranılmış olur. (Mebde’ ve Me’âd) risâlesindeki, (Rûhun ceset şeklini alarak) yazısının açıklanmasını istiyorsunuz. Cânlı insanın yaptığı işleri, rûhun yapması, ceset hâlini alarak olur. Büyüklerin “kaddesallahu teâlâ esrârehüm” rûhlarının, cânlı insanlar gibi yaptıkları yardımlar, hep böyle olmaktadır. Düşmanları helâk etmeleri ve sevdiklerine çeşitli yardımlarda bulunmaları ve sıkıntıda olanları kurtarmaları hep böyledir. Zâlimlerin fitnesinden, zararından kurtulmak için duâ istiyorsunuz. Allahu Teâlâ, sizi ve evinizdekileri, belki o mahalledekileri, o zâlimlerin şerrinden korumuştur. Gönlünüz hoş olarak, Allahu Teâlâ&#39;ya teveccüh ediniz! Bu korumak kısa bir zamân için değildir sanırım. Allahu Teâlâ&#39;nın rahmeti, mağfireti elbette çok geniştir. Yalnız, orada bulunan kardeşlerimize nasîhat ediniz ki, iyi hâllerini ve Müslümânlara yardımlarını bozmasınlar. Ra’d sûresi onikinci âyetinde meâlen, (İnsanlar kendilerini değiştirmeyince, Allahu Teâlâ da, onlarda olanı elbette değiştirmez) buyuruldu. Vesselâm. </p>

</body></html>