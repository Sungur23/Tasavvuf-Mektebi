<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>497. MEKTUP</b></center></p>
<p></font><font face="Verdana" size="3.5">MEVZUU: Vakitleri muhafaza etmek.</p>
<p>NOT: İmam-ı Rabbanî Hz. bu mektubu, Hazret-i Mahdumzade Hace Muhammed Masum&#39;a yazmıştır.</p>
<p>*** </p>
<p>Bu tarafın halleri ve vaziyetleri hamd edilmeyi gerektirir. </p>
<p>Sübhan Allah&#39;tan dilek: Selâmetiniz ve istikametinizdir.</p>
<p>Yüce Allah&#39;ın dileği ile, İcmir&#39;e vasıl olur da; bu akabelerin sıkıntısından ve şiddetli sıcağından necat hasıl olur ise, size bir mektup yazar, sizi isterim. Allahu Teala dilerse...</p>
<p>***</p>
<p>Gönül birliği içinde olmalı ve tamamı ile himmeti, şanı büyük Mevla&#39;nın razı olduğu şeylere harcamalısınız.</p>
<p>Vakitleri boşa harcamaktan sakınmak gerek.</p>
<p>Nefsin hazzını vermeye çalışmak, ehil ayal ile ünsiyete dalıp kalmak önemli işlere kesiklik getirir. Bunlardan, mahrumiyet ve nedamet dışında bir şey hasıl olmaz. Nedamet ise, bir şey hasıl etmez..</p>
<p>Bu sohbeti ganimet bilmelisiniz.</p>
<p>Vakitleri de, işlerin en önemlilerine harcamalısınız.</p>
<p>"Elçinin vazifesi, ancak tebliğdir..."(24/44)</p>
<p>***</p>
<p>Size ders ders yazdığım maarife dikkat ediniz; onları boşa gidermeyesiniz. Ciddi ve ihtimamla onları mütalaaya çalışınız. Herhalde onların gizliliklerinden size birer pencere açılacaktır. O zaman, saadet sermayenizi bulmuş olursunuz.</p>
<p>Sizin için müjdeli bir haber buldum; bir mektuba yazdım. Hace Muhammed Haşim&#39;e de verdim; onu size ulaştıracaktır.</p>
<p>Ümittir ki, Sübhan Allah keremi ile sizi zay etmez; makbul kılar. Ne de olsa, çekinmeli ve sakınmalısınız.</p>
<p>Vakitleri oyuna ve oyalanmaya harcamaktan çokça sakınınız; bu durumda sohbetin de tesiri kalmaz.</p>
<p>Hazret-i Sübhan Hakka iltica ve tazarru üzere olunuz.</p>
<p>Ehl-i hukuk ile zaruret miktarı karışık durunuz ve gönüllerini alınız,</p>
<p>Cemaat-ı mesture ile vaaz ve nasihat ederek geçininiz. Onlar hakkında, emr-i maruf ve nehy-i münker vazifesinde cimrilik etmeyiniz.</p>
<p>Bütün ehl-i beyti; namaza, salâha ve şeriat hükümlerini yerine getirmeye teşvik ediniz. Zira siz, muhafazanız altında olanlardan sorumlusunuz.</p>
<p>Allahu Teala, size ilim ihsan eylesin. Bu ilimle de, amel etmeye muvaffak eylemesini ve istikamet üzere kılmasını o yace zat&#39;tan dileriz.</p>
<p>Amin!..</p>

</body></html>