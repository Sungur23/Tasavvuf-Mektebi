<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>395. MEKTUP</b></center></p>
<p></font><font face="Verdana" size="3.5">MEVZUU: Düşük dünyadan sakındırmak ve şeriat-ı garraya uymaya teşvik.</p>
<p>NOT: İmam-ı Rabbanî Hz. bu mektubu, Hace Şerafeddin Hüseyin&#39;e yazmıştır.</p>
<p>***</p>
<p>Allah&#39;ım, dünyayı kalblerimizde küçült; ahireti dahi kalblerimizde büyüt. Habibin Muhammed hürmetine... Ona ve âline salât ve selâm...</p>
<p>Ey temyiz sahibi aziz oğul!</p>
<p>Bilhassa düşük dünya süslerine aldanmaktan sakın. Bu fani saltanata kanmamaya dikkat et.</p>
<p>Şeriat-ı gaita muktezasına göre amel etmelisin; hem de bütün harekâtta ve sekenatta... Maişet pak şeriat üzere olmalıdır.</p>
<p>Ehl-i sünnet ve&#39;l-cemaat ulemasının görüşlerine göre; öncelikle itikadı düzeltmek gerek. Allahu Teala, onların çalışmalarını şükrana lâyık eylesin. Zira böyle yapmak zaruridir. Bundan sonra da, himmet dizginlerini, amele dayalı fıkıh hükümlerini yerine getirmeye sarf etmelidir.</p>
<p>Farzların edası işinde önemle durmalıdır. Helâl ve haram işinde ihtiyatlı hareket etmek gerek.</p>
<p>Farzların yanında, nafile ibadetlerin durumu, yolda bırakılmış ve itibardan düşmüş gibidir. Halbuki bu zamanda insanların pek çoğu, nafile ibadetlere önem verip farzları harap bırakmaktadırlar. Nafile ibadetlere önem verip farzları dahi düşük ve itibarsız saymaktadırlar.</p>
<p>Külli meblağı, takribi olsun veya olmasın, müstehakı olsun veya olmasın vermektedirler. Ne var ki, zekât edasında onlara bir fülüs vermek zor gelmektedir. Amma bilmezler ki, zekâttan bir fülüs harcamak, kendileri için bin fülüs nafile sadakadan hayırlıdır. Zira zekât, mücerred Mevlâ&#39;nın emrine imtisaldır. Nafilede ise, çoğunlukta nefsani arzunun menşei vardır.</p>
<p>Üstte anlatılan mana icabı olarak; farzda riyaya yer yoktur. Amma, nafilede riya mecali vardır.</p>
<p>Üstte anlatılan mana icabı olarak, töhmetin nefyi için; zekâtın edasında evlâ olan açıklıktır. Nafile sadakada ise, gizlilik gerek; kabul edilmesi için böyle yapmalıdır.</p>
<p>Hulasa, şer&#39;i hükümlere tutunmak gerektir ki, dünya mazarratından halâs tasavvur edile... Dünyayı terk etmenin hakikisi müyesser olamaz ise, hükmi manada terk işinde kusur edilmeye... Bu dahi, sözde ve fiillerde, şeriat emirlerine tutunmaktır.</p>
<p>Başarı ihsan eden Sübhan Allah&#39;tır.</p>
<p>Hüdaya ittiba edenlere selâm...</p>

</body></html>