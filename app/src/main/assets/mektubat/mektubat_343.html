<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>343. MEKTUP</b></center></p>
<p></font><font face="Verdana" size="3.5">MEVZUU: </p>
<p>Şu iki sualin cevabıdır:</p>
<p>a) Rabıta bağının devamı..</p>
<p>b) Meşguliyette fütur..</p>
<p>NOT: İmam-ı Rabbanî Hz. bu mektubu, Hace Muhammed Eşrefe ve Hacı Muhammed Firketî&#39;ye yazmıştır.</p>
<p>***</p>
<p>Rahman Rahim Allah&#39;ın adı ile..</p>
<p>Allah&#39;a hamd olsun; selâm seçmiş olduğu kullarına..</p>
<p>***</p>
<p>Pek aziz kardeş Eşrefin gönderdiği mektup geldi. Ona derc edilen keyfiyetler dahi anlaşıldı. Hace Muhammed Eşref, rabıta nisbetinin devamından yazıp demiş ki:</p>
<p>— Rabıta nisbeti, beni o kadar istilâ etti ki, namazda onu kendime mescud görmekteyim. Eğer onu atmak istesem, asla atılmıyor.</p>
<p>Bunun cevabı şudur:</p>
<p>Ey Muhib,</p>
<p>Bu devlet, taliplerin temenni ettikleri bir şeydir. Ve bu: Ancak binde bir kimseye verilir. Bu muamelenin sahibi, istidadlı, tam münasebeti olandır. İhtimal ki: Kendisine iktida eden zatın az sohbetinden bütün kemalât, cezbediliyor. Rabıta nasıl atılır ki: O, kendisine doğru secde edilendir; ama kendisi için secde edilen değil.. Mihraplar ve mescidler dahi bu manadan atılmazlar.</p>
<p>Bu gibi devletin zuhuru, ancak saidler zümresine müyesser olur. Ta ki, rabıta sahibi bütün hallerde, vasıtasını bile.. ona müteveccih ola.. Amma her vakitte.</p>
<p>Ne var ki, anlatılan devletten mahrum olan kimseye gelmez. Onlar, kendilerini, bu manadan müstağni sayıp şeyhlerinden yana, teveccüh kıblelerini tahrif etmişlerdir; muamelelerini dahi zay etmişlerdir.</p>
<p>***</p>
<p>Bu arada, çocukların anasının vefat haberini de yazmışsın. Bunun için:</p>
<p>— «Biz, Allah içiniz, ona dönücüleriz..» (2/156) </p>
<p>Dedikten sonra, Fatiha okuduk. Kıraat esnasında icabet eseri anlaşıldı.</p>
<p>***</p>
<p>Mevlâna Hacz Muhammed&#39;in anlattığına göre, iki aydan beri, kendisine meşguliyette (vazifesinde) bir fütur gelmiş. Daha önce var olan lezzet ve halâvet kalmamış.</p>
<p>Bunun için de, şöyle deriz:</p>
<p>Ey Muhib,</p>
<p>Gam çekmeye yer yok. Yeter ki şu iki şeye fütur gelmesin:</p>
<p>a) Sahib-i Şeriat Resûlullah S.A. efendimize tabi olmaya.. ona salât, selâm ve tahiyyet.</p>
<p>b) Şeyhe olan ihlâs ve mahabbete..</p>
<p>Bu iki şeyin bulunduğu yere, bin çeşit zulmet gelse, yine de zararı yoktur; ziyandan korkulmaz. Allah korusun, onlardan birinde noksan çıksa, hüsran içinde hüsran olur. İsterse, huzur içinde ve gönül birliği halinde olsun. Zira, böyle bir şey istidraçtır; kendisi için kötü sonuç vardır.</p>
<p>Yerinde olur ki: Sübhan Hak&#39;tan bu iki şeyde sebat etmeyi bütün varlığı ile tazarru edip dileye.. Bunlarda istikamet sahibi olmayı, o Sübhan Zat&#39;tan istemeli... Zira, işin esası, necatın medarı budur.</p>
<p>***</p>
<p>Selâm size ve diğer kardeşlere.. Bilhassa muhibb-i kadim Mevlâna Abdülgafur Semerkandi&#39;ye..</p>

</body></html>