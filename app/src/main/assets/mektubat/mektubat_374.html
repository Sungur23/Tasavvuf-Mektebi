<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>374. MEKTUP</b></center></p>
<p></font><font face="Verdana" size="3.5">MEVZUU:</p>
<p>a) Taziyet ve nasihat.</p>
<p>b) Mevlâna Hasan&#39;ın dahi onlara halka reisi edilmesi. Ve bu münasebetle bazı hususların beyanı..</p>
<p>NOT: İmam-ı Rabbanî Hz. bu mektubu, Mevlâna Ahmed Berki&#39;nin müridlerine yazmıştır.</p>
<p>***</p>
<p>Rahman Rahim Allah&#39;ın adı ile...</p>
<p>Allah&#39;a hamd olsun; salât ve selâm onun Resulüne.</p>
<p>Sizlere dahi dualar etmekteyim.</p>
<p>***</p>
<p>Şunu bildirmek isterim ki; mağfur ve merhum Mevlâna Ahmed&#39;in vücudu, bu zamanda Müslümanlar için Allahu Teala&#39;nın ayetlerinden bir ayet, onun rahmetinden de bir rahmet idi. .Allah ona rahmet eylesin.</p>
<p>Allah&#39;ım, onların ecrinden bizi mahrum eyleme. Ondan sonra bizi fitneye düşürme.</p>
<p>Geçip gidenler için arkadaşlardan beklenen imdad ve ianedir. Merhumun çocuklarına ve taallukatına hizmettir. Onların gönlünü alıp kendilerini teselli etmektir. Böyle etmek, sevenlere vaciptir. Merhumun çocuklarını okutmaya ve onların şer&#39;i ilimler ve süslenmeleri için çalışmaya koyulmaları gerekir. Merhumun iyiliğine, onun çocuklarına iyilik etmekle karşılık vermek gerek.</p>
<p>Bir ayet-i kerime meali:</p>
<p>"İyiliğin karşılığı ancak iyiliktir."(55/60)</p>
<p>Merhumun tavrı ve gidişatı, halleri ve vakitleri korunmalıdır.</p>
<p>Bir fütur gelmemesi için, zikirle halka ile meşgul olmalıdırlar.</p>
<p>Arkadaşlar otururken, birbirinde fani olmak sureti ile oturmalıdırlar ki, sohbetin faydalı eseri zahir ola...</p>
<p>***</p>
<p>Fakir, daha önce de yazmıştım:</p>
<p>—Mevlâna, eğer bir seferi ihtiyar eder ise, yerinde olur ki; makamına Şeyh Hasan&#39;a nasib eyleye...</p>
<p>Hüküm uyarınca, bu sefer dahi ondan murad olmuştur.</p>
<p>Şu anda, aynı şekilde tekrar tekrar mülahaza ettim ve Şeyh Hasan&#39;ı dahi bu işe tayin edilmiş buldum.</p>
<p>Bu mana, arkadaşlardan bazısına ağır gelmesin. Zira bu bizim arzumuzla olan bir şey değildir; hatta onların da. Dolayısı ile inkıyad etmek lâzımdır.</p>
<p>Şeyh Hasan&#39;ın yolu ile Mevlâna&#39;nın yolu arasında çok bağlılık vardır. Mevlâna&#39;nın sonunda o taraftan aldığı intisap ile Şeyh Hasan&#39;ın dahi ortaklığı vardır. Kalan arkadaşlar, bundan yana az nasiplidirler. İsterse onlara keşif, şühud hâsıl olsun; tevhid ve ittihad ile bezenmiş olsunlar. Ne var ki, bu devlet başka bir iştir. Orada, keşifleri ve müşahedeleri bir arpaya almazlar. Bu tevhidden ve ittihaddan istiğfar ederler.</p>
<p>Hülasa, arkadaşlar Şeyh Hasan&#39;ı öne geçirmekte, duraklamamalıdır. Onun emri ile meşgul olmalı ve kendisini halka başı yapmalıdırlar.</p>
<p>Kardeşimiz Hace Üveys bu manayı arkadaşlara anlatmalıdır. Halka ve sohbet akdi ile meşgul olmaları için delâlet etsin. Onları Şeyh Hasan hakkında rağbet ettirsin.</p>
<p>Şeyh Hasan için dahi yerinde olur ki, şükerânın, nüfakanın hatırlarına riayet edip koruya... Kardeşlik hakkını dahi edaya bakmalıdır. Fıkıh kitapları dahi mütalaa etmekten ayrılmamalıdır. Şer&#39;i hükümlerin neşri için çaba harcamalı ve sünnet-i seniyyeye mutabaat için teşvik etmelidir. Bid&#39;attan dahi sakındırmalıdır.</p>
<p>İltica, tazarru ve inkisardan ayrılmamalıdır ki, akrana üstünlük riyaset cihetinden nefs-i emmare tehlikeye ve kötü hale düşürmeye. Bütün hallerde ve her vakitte kendisini kusurlu ve noksan saymalı; daima kemaline talip olmalıdır. Kötülük etmekte, nefis ve şeytan iki kuvvetli düşmandır. Dikkat etmeli ki, bunlar kendisini yoldan, kaybetmiş ve hüsrana dalmış olarak çıkarmayalar.</p>
<p>Bir şiir:</p>
<p>İşte size nasihatim, kabul ederseniz;</p>
<p>Kurtulursunuz, yoksa yapın ne isterseniz...</p>
<p>***</p>
<p>Hindistan" beldeleri sizden uzaktır. Senede bir defa kafile haber getirip götürmektedir. Yerinde olur ki, haller yazıla... Şayet gelmeye muktedir olamazsanız, yazmaktan yana da gaflete düşmeyesiniz.</p>
<p>***</p>
<p>Şeyh Yusuf bize yakındır. Bir müddet orada kalacaktır. Bir hayli faydalar almıştır. Fena hakikatına da muttali olmuştur. Tekrar gelmek vaadi ile vatanına dönmüştür.</p>
<p>O, istidadlı bir kimsedir. İhlâsı da doğrudur.</p>
<p>Başarı ihsan eden Sübhan Allah&#39;tır.</p>
<p>***</p>
<p>Bizden uzakta olduğunuz için, nasihat üzerinde fazlaca duruldu.</p>
<p>Ayıkınız ve dikkatli olunuz.</p>
<p>Riyaseti ruhun belhası olarak itikat ediniz. Korkunuz, titreyiniz ve çekininiz. Şunun için ki, bu riyasetten lezzet çıkmaya. Sonra ebedi helake gidersiniz.</p>
<p>Ayet-i kerime mealleri:</p>
<p>"Rabbimiz, bizim için günahlarımızı ve işimizdeki taşkınlığımızı bağışla... Ayaklarımıza sebat ver. Kâfir kavme karşı bize yardım eyle."(3/147),</p>
<p>"Galebe sahibi Rabbin onların isnad etmekte olduktan vasıflardan yücedir; münezzehtir."(37/181)</p>
<p>Gönderilen peygamberlere selâm..(37/181)</p>
<p>Ve... Âlemlerin Rabbi Allah&#39;a hamd olsun."(37/182)</p>

</body></html>