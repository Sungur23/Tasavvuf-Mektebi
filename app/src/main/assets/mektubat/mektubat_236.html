<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>236.MEKTUP</b></center></p>
<p></font><font face="Verdana" size="3.5">Bu mektûp, kıymetli oğlu Muhammed Sâdık&#39;a “kaddesallahu teâlâ sirrehül’azîz” yazılmıştır.  </p>
<p>Ba’zı sırları bildirmektedir: Allahu Teâlâ&#39;ya hamd olsun! Onun sevgili Peygamberine salâtü selâm olsun! Çok kıymetli oğlum! Hâlinizi açıkladığınız mektûbunuzdan, Velâyet-i hâssa-i Muhammediyye&#39;ye “sallallahu aleyhi ve sellem” bağlı olduğunuz anlaşılmaktadır. Bunun için Allahu Teâlâ&#39;ya çok şükrediniz! Çok zamândan beri, bu ni’mete kavuşmak istiyordunuz. Şimdi, Cenâb-ı Hak&#39;tan ümît ederek, gönlümü size verdim. Sizi bu devlete çekmeğe uğraştım. Önce, sizi Velâyet-i Mûsevî&#39;de buldum. Oradan çekerek, Velâyet-i hâssa-i Muhammediyye içine almak nasîb oldu. Bundan dolayı Allahu Teâlâ&#39;ya sonsuz hamd ve şükürler olsun! Siz, bu velâyete çekerek getirildiğiniz için, yirmi günden çok oluyor ki, koynumdasınız, yetişiyorsunuz. Bağlantınız kuvvetli olmadığından, belki sizin hiç haberiniz olmamıştır. Şimdi kuvvetlendiği için sizin de, anladığınızı sanırım. Allahu Teâlâ&#39;nın bu günâhı çok kuluna, her ân durmadan yağan ni’metlerinden hangi birini yazayım? Fârisî iki beyt tercemesi: Ben o toprağım ki, ilk bahâr bulutu,Lutfeder, verir bereketli yağmuru. Vücûdumun her kılı, dile gelse de,Şükredemem ni’metlerinin hiçbirine. Kıymetli oğlum Muhammed Sa’îdin mektûbunda bildirdiği hâlleri pek doğru, çok kıymetlidir. Böyle kıymetli hâller, tanıdıklardan pek az kimseye nasîb olmaktadır. Allahu Teâlâ&#39;nın, onu da, Velâyet-i hâssa-i Muhammediyye ile şereflendirmesini ümît ederim. Oğlum Muhammed Ma’sûm, Allahu Teâlâ&#39;nın lütfû ve ihsânı ile, yaradılışında bu devlete elverişlidir. Allahu Teâlâ, sevgili Peygamberinin sadakası olarak, onda bulunan bu kuvveti meydâna çıkarsın! Âmîn.</p>

</body></html>