<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>420. MEKTUP</b></center></p>
<p></font><font face="Verdana" size="3.5">MEVZUU: Gaybin asaleti, şühudun zılliyeti.</p>
<p>NOT: İmam-ı Rabbanî Hz. bu mektubu, Sahibü&#39;l-Hakayık Mevlâna Muhammed Sıddık&#39;a yazmıştır.</p>
<p>***</p>
<p>Ey muhib,</p>
<p>Gayb, kendisinde zıllıyet şaibesi olan şühudun mukabilidir. Gaybe gelince, bu şaibeden beri olduğundan; şühuddan daha mükemmel bulunmaktadır.</p>
<p>Ne var ki, Seyyüd&#39;l-beşer Resulullah (sav) Efendimiz; zıllıyet şaibesinden yana pek temiz ve zılâl perdelerinin ötesinin de ötesinde bulunan rüyet devleti ile müşerref olduğundan, onun hakkında gayb rüyetten daha mükemmel olamaz. Allahu Teala ona salât ve selâm eylesin.</p>
<p>Gayble yetinmek, zıllıyeti kaldırmak içindir. Huzurun aynında, zıllıyetin kalkması ki müyesser oldu; gaybe neden ihtiyaç kalsın? Bu, öyle bir devlettir ki, Seyyidü&#39;l-kevneyn Resulullah (sav) Efendimize mahsustur. Ona ve âline salât ve selâm olsun.</p>
<p>Tebaiyet ve veraset yolu ile, onun kâmil tabilerine dahi bu makamdan nasip vardır.</p>
<p>Nitekim, rüyetin olmadığı yerde, ne şühud, ne de müşahede vardır.</p>
<p>Ondan:</p>
<p>-Gayb... tabiri ile anlatmak, ibarelerin en güzelidir. Ve bu makamın tafsili, sözle anlatılamaz. *</p>
<p>Böyle bir şey, mümkün değildir. Herkes, vicdanı kadar, bulacağını bulur. Zira o, bu sözle ifadenin çok çok ötesindedir. Ondan yana, azdan da azın nasibi vardır.</p>
<p>Vesselam...</p>

</body></html>