<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>360. MEKTUP</b></center></p>
<p></font><font face="Verdana" size="3.5">MEVZUU: Nasihat ve tembihtir.</p>
<p>NOT: İmam-ı Rabbanî Hz. bu mektubu, Hace Muhammed Kasım Bedahşi&#39;ye yazmıştır.</p>
<p>***</p>
<p>Rahman Rahim Allah&#39;ın adı ile...</p>
<p>Allah&#39;a hamd olsun; salât ve selâm Allah&#39;ın Resulüne. Sizlere dahi dualar ederim.</p>
<p>***</p>
<p>Bildirmek isterim ki, bu kardeşim mektubundan ve kelamından; taleb harareti anlaşılmakta ve gönül birliği kokusu gelmektedir. Bunun için, Allah&#39;a hamd ü şükürler olsun.</p>
<p>Bu devlet, sohbet yakınlığı eserine benzemektedir. Hiçbir faydası olmayan alâkalar, sizi bir cuma dahi sohbette olmayı terk ettirmesin. Biliyorum, sohbetinin toplam günleri ona ulaştı mı ulamadı mı?</p>
<p>Allah&#39;tan utanmak gerekir; şu cihetten ki: Bin günden bir tanesi Allah için ayrılmaz; çeşitli taallukattan dahi kendini derleyip toplayamaz.</p>
<p>Sizin için hüccet tamamdır. Vicdanında bulursun ki, bu sohbetlerden bir tanesi, erbainlerin mücahedesinden daha faziletlidir. Bununla beraber, bu sohbetten kaçmaktasınız; hile ile kendinizi ondan uzak tutamazsınız.</p>
<p>İstidad cevheriniz güzeldir; amma onu bu kuvveden fiile çıkaramadıktan sonra, neye yarar? İstidadınız üstündür; amma himmetiniz düşüktür. Çocuklar gibi, nefis cevherler yerine, düşük saksı parçaları ile yetinmektesiniz.</p>
<p>Bir şiir:</p>
<p>Malum olur gün gibi sabah oldukta;</p>
<p>Gerçek hüviyeti, kimdir karanlıkta? </p>
<p>Henüz fırsat kaçmış değildir. Esaslı düşünmek yerinde olur. Bu işin umdesi, gönül birliği olanlarla sohbettir. Bu devlet müyesser olmaz ise, vakitleri Allah&#39;ın zikrine harcamak gerek. Zikre aykırı düşen, her şeyden kaçmalıdır.</p>
<p>İşin kolay tarafına kaçmadan, şer&#39;i olan helâl ve harama güzelce riayet etmelidir.</p>
<p>Beş vakit namazlarında cemaati bırakmayınız. Tadil-i erkâna dahi tam manası ile riayete çalışmalısınız. Namazların edasını dahi, müstehab olan vakitlerde yapınız.</p>
<p>Bir ayet-i kerime meali:</p>
<p>"Rabbimiz, nurumuzu tamamla ve bizi bağışla, sen her şeye kadirsin."(66/8)</p>

</body></html>