<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>339. MEKTUP</b></center></p>
<p></font><font face="Verdana" size="3.5">MEVZUU: Çocuklara ELİF BA okutur gibi zikir telkini. </p>
<p>NOT: İmam-ı Rabbanî Hz. bu mektubu, Maden-i İrfan Mirza Hüsameddin&#39;e yazmıştır. Rahman Rahim Allah&#39;ın adı ile... Allah&#39;a hamd olsun; seçmiş olduğu kullarına da selâm.</p>
<p>***</p>
<p>Kasıd Keşmir ile gönderilen mübarek mektubun mütalaası ile şerefyab oldum. O tarafın hayırlı haberini tazammun ettiği için de, çokça ferahlık verdi. Allah sizleri hayırla mükâfatlandırsın.</p>
<p>***</p>
<p>O mektuba, şu haber derc edilmiş:</p>
<p>Büyük Mahdumzade ve Hace Cemaleddin Hüseyin, Şeyh Meyan ilâhdad&#39;ın telkininden ötürü, utandıkları için oraya gelemiyorlarmış.</p>
<p>Ey Mahdum,</p>
<p>Bu gibi kelâmdan devamlı olarak, asabiyet kokusu gelmektedir; yine bundan düşüklük, dağınıklık ve açık muhalefet anlaşılmaktadır.</p>
<p>Bir ayeti-i kerime meali:</p>
<p>"Biz Allah içiniz; ona dönücüleriz..."(2/156)</p>
<p>Büyük Mahdumzadeye yakışan odur ki: Muhterem babasının vasiyetine muhalefet ettiği için utana. Huzurda, her ikisine de emredilen teveccüh ve ifadeden dolayısı ile dahi utanmak gerek.</p>
<p>Şeyh İlâdad&#39;a dahi yakışan odur ki: Şeyhe inkıyad davası var iken, bu gibi işe cür&#39;et etmeye. Faydalı olmakta ileri gittiğini ve vasiyeti düşünmeli.</p>
<p>***</p>
<p>Sizin yazmış olduğunuz doğrudur, haktır. Lâkin büyük mahdumzade kardeşi ile yazdığı mektup tam tavazuu tazammun etmekte ve şiddetli taleb ve şevki içine almaktadır. Ancak, o mektupta tercih ettiği ibarelere gelince... cinnet arzusu olmadan onları yazmak tasavvur edilemez, ihtimal ki, o mektubu yolladıktan sonra, içine pişmanlık düşüp yazdıklarından dönmüştür.</p>
<p>Bir ayet-i kerime meali:</p>
<p>"Rabbımız, bize hidayet ettikten sonra, kalblerimizi kaydırma. Katından bize rahmet hibe eyle; sen hibesi çok olansın."(3/8)</p>
<p>Lâkin, Fakir biliyor ki: Onun vasiyeti hikmetsiz değildir. Yine ümid ediyorum ki, onun neticesi iyi olacaktır. Ancak ben, şunun için teessüf etmekteyim: O taleb zay olmaktadır. Bu talebi de bir nebze onun mektubundan anlamıştım. Şimdi onun yerine bir başka zıddı mana çıktı.</p>
<p>Bu mana, cidden nasihatçı ahbaba ağır gelmektedir. O kadar ki; bununla onlar üzerine tam bir matem çöktü.</p>
<p>***</p>
<p>Ey mükerrem, eğer bu iş mücerred telkinle bitmiş ise, mübarek olsun. Halbuki Fakire göre; zikir telkini çocuklara okutulan ELİF BA misalidir. Eğer onun mücerred talimi, mevlevi meleke vermiş olsaydı bunun için sıkıntıya ne lüzum vardı?</p>
<p>İttifak kereminizden beklenen odur ki: Asabiyet kefesini bıraksanız; müsavi bir şekilde, bütün kardeşlere muhabbetinizi ve sevginizi veresiniz.</p>
<p>Bu mana üzerinde daha nasıl durayım?</p>
<p>Vesselam...</p>

</body></html>