<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>397. MEKTUP</b></center></p>
<p></font><font face="Verdana" size="3.5">MEVZUU: Mektuplaşmak...</p>
<p>NOT: İmam-ı Rabbanî Hz. bu mektubu, Şeyh Hamid Bengali&#39;ye yazmıştır.</p>
<p>***</p>
<p>Rahman Rahim Allah&#39;ın adı ile.</p>
<p>Allah&#39;a hamd olsun. Onun seçmiş olduğu kullarına dahi selâm...</p>
<p>***</p>
<p>Kardeşimiz Şeyh Meyan Hamid, acaib bir inzivayı seçti. O kadar ki, kendisinde selâm-kelâm mecali dahi azdır. Şöyle ki:</p>
<p>Tarafınızdan yedi veya sekiz sene oluyor, yalnız bir mektup geldi. O dahi tam değil. Malum değil; bu taraftan namınıza yollanan mektuplar ulaştı mı, ulaşmadı mı?</p>
<p>Kardeşim pek değerli Şeyh Abdülhayy memleketine teveccüh niyetinde olduğundan, bizzat kendisinin size uğramasını söyledim. Hallerinize de muttali olmasını emrettim.</p>
<p>Şeyh Abdülhayy beş seneye yakın bir zamandır ki, hizmette bulunmaktadır Huzur hizmetlerinin pek çoğu, onunla alâkalıdır. Kendisi, Fakirin ilimleri ve maarifi ile doludur. Sülük ve cezbe hallerinden dahi haberdardır.</p>
<p>Adı geçene ayrıca emrettim ki, sizin konağınızda birkaç gün otura. Bu arada, hale, vakti münasip düsen ilimleri ve maarifi dahi dile getire...</p>
<p>Sizin için de yerinde olur ki, adı geçene geçmişteki hallerinizi anlatasınız. Vakitlerin elde kalanını, hallerden ve vecdlerden her ne ise, beyan edesiniz. Her ne gibi nasihatta bulunur ise, onu da kabul edesiniz.</p>
<p>Kalan halleri, inşaallah adı geçen size anlatacaktır.</p>
<p>Selâm size ve diğer hüdaya ittiba edenlere...</p>

</body></html>