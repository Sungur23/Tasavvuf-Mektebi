<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Bookman Old Style" size="4.0" color="red"><center><b>32.MEKTUP</b></center></p>
<p></font><font face="Bookman Old Style" size="3.5">Bu mektûp, mirzâ Hüsâmeddîn Ahmed&#39;e yazılmıştır.</p>
<p></font><font face="Bookman Old Style" size="3.5"> </p>
<p></font><font face="Bookman Old Style" size="3.5">Ashâb-ı Kirâmın “aleyhimürrıdvân” kemâlâtını ve hazret-i Mehdîyi bildirmektedir: Lutfederek gönderdiğiniz mektûp geldi. Bu garîbleri hâtırladığınıza şükür eyledim. Büyük hocamızın senelerle hizmetinde hiç istifâde etmemiş gibiyim diyor ve sebebini soruyorsunuz. Efendim! Böyle şeylerin cevâbını yazmak, hattâ anlatmak uygun değildir. Çünki, okumakla, dinlemekle anlaşılmaz. Sevgi ve i’timâd olmak şartı ile, uzun zamân berâber bulunmak lâzımdır. Başka yol ile ele geçemez. Fârisî beyt tercemesi: Râhat gece, tatlı mehtâb bul bana,Her şeyden anlatayım, o zamân sana. Her suâle cevâp vermek lâzımdır buyurmuşlar. Onun için kısaca bildireyim ki, tasavvuf yolculuğunda, her makâmın, ayrı bilgileri, ma’rifetleri, hâlleri vardır. Her makâm için ayrı vazîfe, zikir ve teveccüh lâzımdır. Ba’zı makâmda zikir, başka makâmda Kur’ân-ı kerîm okumak, namâz kılmak, ba’zısında cezbe, ba’zısında sülûk, ba’zısında ise bu ni’metin her ikisi vardır. Öyle makâmlar da vardır ki, cezbe ve sülûk oraya yanaşamaz. Bu son makâmlar çok yüksek, pek kıymetlidir. Peygamberimizin “sallallahu aleyhi ve sellem” Ashâb-ı Kirâmının “aleyhimürrıdvân” hepsi, bu makâmlara kavuşmuş, bu büyük ni’met ile şereflenmiştir. Bu makâmların sâhipleri, başka makâmların sâhiplerine benzemez. Başka makâmların sâhipleri ise, birbirlerine az çok benzer. Bu makâm, Ashâb-ı Kirâmdan sonra, hazret-i Mehdîde görünecektir. Tasavvuf büyüklerinden pek az kimse, bu makâmdan haber vermiştir. Bu makâmın ilimlerinden, ma’rifetlerinden söyleyen ise, yok gibidir. Bu makâm, Allahu Teâlâ&#39;nın, öyle büyük bir ni’metidir ki, dilediği, seçtiği bahtiyârlara nasîb olur. Ashâb-ı Kirâm “aleyhimürrıdvân” bu pek yüksek mertebeye, dahâ ilk sohbette ayak basardı ve zamânla bu mertebelerde yükselirlerdi. Sonra gelen Evliyâdan birini, bu ni’met ile şereflendirmek ve Ashâb-ı Kirâmın terbiyesi ile yetiştirmek isterlerse, cezbe ve sülûk mertebelerini geçirip ve bunların ilim ve ma’rifetlerini atlattıktan sonra, bu devlete eriştirirler. Bu mertebelere yetişebilmek, insanların en üstününün “sallallahu aleyhi ve sellem” sohbeti ile mümkün olabilir. Onun izinde gidenlerden pek az kimseye de, bu bereketi ihsân edebilirler. Bunun sohbetine kavuşan da, bu mertebelere ulaştıran nisbet ile, yol ile şereflenir. Fârisî beyt tercemesi: Rûhul-kudsün feyzine kavuşursan eğer;Mesîhin yaptıkları, senden de hâsıl olur. Cezbe, sülûktan önce olduğu zamânlarda yaptıkları gibi, bu yolda da, nihâyetin hâlleri, başlangıçta gösterilir, tattırılır. Bundan fazla yazmağa imkân bulamıyorum. Eğer buluşursak ve dinleyenlerin arzû ve hevesleri anlaşılırsa, inşâallahu teâlâ bu makâmlardan biraz bildirmek nasîb olur. İnsanları her şeye kavuşturan Allahu Teâlâ&#39;dır. Sevdiklerimizden birkaçı için yazdıklarınız anlaşıldı. Bu fakîr, hepsinin kusûrunu bağışlıyorum. Allahu Teâlâ, merhametlilerin en merhametlisidir. O af buyurur. Fakat sevdiklerimize nasîhat buyurunuz ki, bir arada bulundukları veyâ uzakta oldukları zamân üzücü bir şey yapmasınlar, hareketlerini değiştirmesinler! Ra’d sûresinin onikinci âyetinde meâlen, (İnsanlar gidişlerini bozmazlarsa, Allahu Teâlâ da bunlara verdiği ni’metlerini değiştirmez. Allahu Teâlâ bir millete cezâ vermek isteyince, bunu kimse durduramaz. Onların Allahu Teâlâ&#39;dan başka hâkimi yoktur) buyuruldu. Meyân Şeyh İlâhdâd için çok yazmışsınız. Bu yazı fakîre bir sıkıntı vermedi. Fakat, onun hâlini bozmasından dolayı pişmân olması lâzımdır. Hadîs-i şerîfte, (Pişmân olmak tevbedir) buyuruldu. Şefâ’atçı aramak da, tevbenin bir parçasıdır. Her ne olursa olsun, bu fakîr “rahmetullahi aleyh” af etmekteyim. Fakat, ne yapacağınızı siz bilirsiniz. Serhend şehrinde yerleşmelisiniz. Muhabbet bağları ve aşk mektebindeki talebelik arkadaşlığı, ufak tefek şeylerle kopacak kadar gevşek değildir. Dahâ ne yazayım? Allahu Teâlâ hepimize selâmet versin! Yüksek hocamın “rahmetullahi aleyh” kıymetli çocuklarına ve o şerefli evde bulunanların hepsine duâlar ederim. Bu mektûbu hazırladıktan sonra, oradaki sevdiklerimizin yanıldıklarını ve af olunduklarını dahâ açıklamayı düşündüm. Kısa yazılınca, anlaşılamayan yerleri kalabilir. Efendim! Yanlış işlerin af edilebilmesi için, işleyenlerce bunların suç olduğunun bilinmesi lâzımdır. Bu işleri yapanların pişmân olması lâzımdır. Böyle olmazsa, af etmek doğru olmaz. Sığınağımız, kıymetli rehberimiz “kuddise sirruhül’azîz” burada bulunanların gözü önünde, bu makâmı Şeyh İlâhdâda bırakmış olduğunu yazıyorsunuz. Bu sözü incelemek lâzım gelmektedir. Ona bırakmak demek, orada bulunanlara ve gelip gidenlere hizmet etmek ve bunların yemelerinden, içmelerinden bilgisi olmak demek ise, biz de böyle söylemekteyiz. Yok eğer, orada bulunanları yetiştirmek ve şeyhlik makâmında oturmak demek ise, bu olamaz. Kendileri ile son buluştuğumda, bu fakîre dönerek, (Şeyh İlâhdâdın bizim tarafımızdan giderek, çalışmak isteyenlere vazîfe vermesini ve oradakilerin hâllerini bize bildirmesini uygun görür müsün? Bizim artık talebe yanına çıkacak ve onlara ders verecek ve hâllerini soracak gücümüz kalmadı) buyurmuştu. Fakîr “rahmetullahi aleyh” bunun için bile duraklamıştım. Zarûret olduğu için, yalnız bu kadar yapması uygun görülmüştü. Bu kadar bildirmek (Sefâret) vazîfesidir. Hele zarûret olunca, hiç bir üstünlük göstermez. Zarûret kadar izin verilir. Bu sefâret vazîfesi de, onların yaşadığı zamânda idi. Vefâtından sonra, taliplere ders vermek ve hâllerini sormak hıyânet olur.Suâl: Sığınağımızın, yüksek rehberimizin nisbeti değişmemiştir. Ya’nî artmamış ve azalmamış diyorsunuz. Cevâp: Efendim! Tekmîl-i sınâ’at, telâhuk-ı efkâr iledir. Ya’nî san’atların ilerlemesi, fikirlerin, düşüncelerin birbirlerine eklenmesi ile olur. Sibeveyh tarafından kurulmuş olan Nahv bilgisi, sonra gelenlerin düşünceleri ile binlerce kat çoğalmıştır. Çoğalmadan, olduğu gibi kalması, noksanlık olur. Hâce Bahâeddîn-i Nakşibend hazretlerinin nisbeti, hâce Abdülhâlık hazretleri zamânında yok idi “kaddesallahu sirrehümâ”. Her zamân da böyle olmuştur. Bundan başka, yüksek hocamız Bâkî-billah hazretleri “rahmetullahi aleyh”, bu nisbeti olgunlaştırmak istiyordu, tamâm olmamış biliyordu. Eğer dahâ yaşasaydı, Allahu Teâlâ&#39;nın irâdesi ile, bu nisbeti kim bilir nereye kadar yükseltecekti. Bunun yükseltilmemesi için uğraşmak doğru değildir. Fakîr, bu nisbetin değişmeden nasıl kalacağını bilemiyorum. Sizdeki nisbet bile başkadır. Onların nisbetine hiç benzememektedir. Bu sözümüz, onların yüksek huzûrunda çok söylenmişti. Şeyh İlâhdâd fakîri, nisbetin ne olduğunu nereden bilmektedir? Kalbinde bir parça huzûr vardır. Ne hâlde olduğunu başkaları da bilmektedir. O nisbeti kendisine veren kimdir? Bunları bana bildiriniz. Böylece bu fakîr de kendisine yardımda bulunayım. Rü’yâlara güvenmeyiniz! Çünki, çoğu hayâl ile görülmektedir, doğru olmazlar. Şeytân, kuvvetli düşmandır. Onun aldatmasından kurtulmak güçtür. Ancak, Allahu Teâlâ&#39;nın koruduğu seçilmiş kimseler kurtulur. Suâl: Kazanılmış olan nisbetlerin geri alınmasını soruyorsunuz? Cevâp: Efendim! O nisbeti geri almakta rehberin ihtiyârı, irâdesi olmaz. Birlikte iken de söylemiştim. O hâl, şimdi de öyledir, yok olmamıştır. Yok oldu sanmak doğru değildir. Kalpten işittiğiniz sesin de, bununla bir ilişiği yoktur. Ateşin külü soğuyunca ve içinde ateş kalmayınca da, üzerine su dökülürse, ateşe dökmüş gibi ses çıkarır. Sesi duyunca, külün içinde ateş kalmıştır demek doğru olmaz. Yine söylüyorum, rü’yâlara kıymet vermeyiniz! Bu sözüm, bugün sizden gizli ise, yarın inşâallahu teâlâ belli olacaktır. Mektûbunuzda üzerine çok düşmüş olduğunuz için, cevâbını bildirmeğe mecbûr kaldım. Yoksa, sebep olmadan bir şey yazılamıyor.</p>

</body></html>