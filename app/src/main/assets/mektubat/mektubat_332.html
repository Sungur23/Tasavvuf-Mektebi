<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>332. MEKTUP</b></center></p>
<p></font><font face="Verdana" size="3.5">MEVZUU: Sünnet-i seniyyeye ittiba etmeye teşvik ve beğenilmeyen bid&#39;atları irtikâb etmekten sakındırmak.</p>
<p>Ve bu münasebetle bazı hususların beyanı.</p>
<p>NOT: İmam-ı Rabbanî Hz. bu mektubu, Mir Muhibullah&#39;a yazmıştır.</p>
<p>***</p>
<p>Allah&#39;a hamd olsun. Salât ve selâm Allah&#39;ın Resulüne... Sizlere dahi dualar etmekteyim.</p>
<p>Pek değerli Seyyid Muhibullah kardeşimin malumu olsun ki.</p>
<p>Bu taraftaki fukaranın (dervişlerin) hal ve vaziyetleri hamd olsun iyidir. Sübhan Allah&#39;tan dileğimiz: Sizin de selâmet, sebat, istikamet üzere olmanızdır.</p>
<p>Bu müddet içinde, o taraftaki fukaranın (dervişlerin) hallerine İttıla peyda olmadı. Mesafenin uzak olması, bu husustaki engellerdendir.</p>
<p>***</p>
<p>Nasihat işte dindir ve Seyyidü&#39;l-mürselin Resulullah (sav) Efendimize it-tiba edip sünnet-i seniyyeyi yerine getirerek rıza bulunmayan bid&#39;atlardan dahi kaçınmaktır.</p>
<p>Bid&#39;at, her ne kadar şafak aydınlığı gibi görünmekte ise de; hakikatta onun ne nuru vardır, ne de ziyası. İlletliye ondan şifa da gelmez. Dertlere deva da olmaz.</p>
<p>Nasıl anlatıldığı gibi olmasın ki? Bid&#39;at ya sünneti kaldırır; ya da üzerinde durulmayıp sessiz geçilen bir şeydir. Sessiz geçilen bir şey ise... mutlaka, sünnet üzerine fazladan gelir. O zaman, hakiki manası ile sünneti kaldıran bir iş olur. Zira, nass üzerine zaid gelen bir şey, onu neshedip kaldırır.</p>
<p>Bid&#39;at sünneti kaldırdığı, onu nakzettiği için ne hayır vardır; ne de güzellik. (Yani: Hasene olması yoktur). Keşke bileydim, bid&#39;at-ı muhdese için:</p>
<p>-Hasene...</p>
<p>Hükmüne nereden varmışlardır?..</p>
<p>Hem de kemal üzere olan ve nimetlerin de tamam olduğu bir dinde.</p>
<p>Hiç mi bilmezler ki, ikmalden, itmamdan, rızanın husulünden sonra yapılan bir ihdas; güzel olmaktan yana çok uzaktır.</p>
<p>Bir ayet-i kerime meali:</p>
<p>"Haktan sonra, dalâletten başka ne vardır?"(10/32)</p>
<p>Eğer bilmiş olsalardı ki: Kemal üzere olan bir dinde; muhdes bir şeye güzel hükmünü vermek onun kemalini gidermeyi gerektirir; nimetin dahi tamama ermediğinden haber verir; elbette öyle bir şey yapmaya cür&#39;et edemezlerdi.</p>
<p>Bir ayet-i kerime meali:</p>
<p>"Rabbimiz, unutup yanıldıysak; bizi muaheze etme."(2/186)</p>
<p>Selâm size ve yanınızda bulunanlara.</p>

</body></html>