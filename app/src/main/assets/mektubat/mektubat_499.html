<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>499. MEKTUP</b></center></p>
<p></font><font face="Verdana" size="3.5">MEVZUU: Hazret-i Şeyhimizin (yani: İmam-ı Rabbanî Hz.’nin) murad ve mürid olduğu sırlarının beyanı...</p>
<p>NOT: İmam-ı Rabbanî Hz. bu mektubu, Mevlâna Salih Külabi&#39;ye yazmıştır.</p>
<p>***</p>
<p>Allah&#39;a hamd olsun. Onun seçmiş olduğu kullara da selâm olsun.</p>
<p>Ben, Allah&#39;ın müridiyim; Allah&#39;ın muradıyım.</p>
<p>Müridlik silsilem dahi, arada vasıta olmadan, yüce Allah&#39;a muttasıldır.</p>
<p>Elim, yüce Allah&#39;ın eli yerine naib-i menabdır.</p>
<p>Yine müridliğim, çok vasıtalarla Allah&#39;ın Resulü Muhammed&#39;e ulaşmaktadır. Allahu Teala, ona salât ve selâm eylesin. Onunla aramda:</p>
<p>a) Naksibendiye Tarikatında, yirmi bir (21) aracı vardır.</p>
<p>b) Kadiriye Tarikatında yirmi beş (25) aracı vardır.</p>
<p>c) Çeştiye Tarikatında, yirmi yedi (27) aracı vardır.</p>
<p>Daha önce de anlatıldığı gibi, Allahu Teala ile müridliğim hiçbir vasıta (aracı) kabul etmez.</p>
<p>Ben, Allah&#39;ın Resulü Muhammed&#39;in müridiyim. Allahu Teala ona salât ve selâm eylesin. Onun izinde giderek, ikimiz bir mürşidde de birleşmekteyiz.</p>
<p>Ben, bu devlet sofrasının her ne kadar tufeylisi isem de, oraya davetsiz gelmedim.</p>
<p>Ben, her ne kadar tabi isem de, lâkin asaletten hali değilim.</p>
<p>Ben her ne kadar ümmet isem de, bu devlette ortağım. Amma, müsavat davasının kaim olduğu bir ortaklıkla değil. Zira, böyle bir iddia küfürdür. Elbet bu, bir hadim ve mahdum (hizmet eden ve hizmet edilen) ortaklığıdır. Talep edilmedikçe, bu devlet sofrasında hazır olmam; davet edilmedikçe, o devlete elimi uzatmam.</p>
<p>Ben, her ne kadar Üveysi isem de, lâkin benim hazır nazır mürebbim vardır.</p>
<p>Nakşibendiye tarikatında şeyhim her ne kadar Abdülbaki ise, -Allah ondan razı olsun- lâkin terbiyeme tekeffül eden o sanı yüce nimeti bol Baki&#39;dir.</p>
<p>Ben, fazi ile büyüdüm; içtiba yolundan götürüldüm.</p>
<p>Silsilem, Rahmani silsile olup ben, Abdürrahman&#39;ım, Rabbim de Rahman&#39;dır. Onun şanı büyük ihsanı her şeye şamildir.</p>
<p>Tarikatım, Tarikat-ı Şübhaniyedir. Zira ben, tenzih yolundan gittim. Pek mukaddes Zat&#39;tan başka ne isim, ne de sıfat istedim.</p>
<p>Bu Sübhani olmak, Beyazıt-ı Bistami&#39;nin kail olduğu Sübhani manasına değildir. Bununla onun hiçbir münasebeti yoktur. Zira o, enfüs dairesinden halâs manasıdır. Bu ise, enfüsün ve afakin ötesindedir. O, tenzih libası giyen bir teşbihtir. Bu ise, bir tenzih olup kendisine teşbih tozu bulaşmamıştır. O, sekr menbaından fışkırmaktadır; bu ise, sahiv kaynağından çıkmaktadır.</p>
<p>O merhametliler merhametlisi, hakkımda terbiye sebeplerini MA&#39;DAN veya MA&#39;DAT (MA&#39;DAN ve MA&#39;DAT: Değişk nüshalarda her iki lâfız da vardır. Biri başka vurulmak, diğeri de, dıştan görülen düşman cephe hareketleri manısına alınabilir.) dışında bir şey kalmadı. Terbiyemde yapıcı bir sebep olarak, o yüce mukaddes Zat fazlından ve ihtimamından başkası olmadı. Kereminin kemalindendir ki, terbiyeme, başkasının fiiline karışma cevazı olmaz.</p>
<p>Bu manada, başkasına teveccüh etmem de caiz değildir. Dolayısı ile ben, o şanı yüce İlâh&#39;ın terbiyesinde olmuşum; namütenahi fazlı ve keremi ile seçilmişim.</p>
<p>Bir mısra:</p>
<p>Ne zorluğu bir işte, olunca keremlilerle...</p>
<p>Zü&#39;l-celâl ve&#39;l-İkram Allah&#39;a hamd ü şükürler olsun. Baştan sona kadar salât, selâm ve tahiyyet dahi onun Resulüne olsun.</p>

</body></html>