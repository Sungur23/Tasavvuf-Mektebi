<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>281.MEKTUP</b></center><b> </b></p>
<p></font><font face="Verdana" size="3.5">Bu mektûp, seyyid mîr Muhammed Nu’mân&#39;a “kaddesallahu teâlâ sirrehül’azîz” yazılmıştır.  </p>
<p>Silsile-i aliyye-i Sıddîkiyyeye bağlanmağa şükür etmekte, bu yolu övmektedir: Allahu Teâlâ&#39;ya hamd olsun! Onun seçtiği kullarına selâm olsun! Bu büyük ni’metin şükrü hangi dil ile yapılır? Allahu Teâlâ, biz fakîrleri, îmânımızı, i’tikâdımızı Ehl-i sünnet vel-cemâ’at âlimlerinin “şekkerallahu teâlâ sa’yehüm” bildirdiklerine göre düzelttikten sonra, Sıddîk&#39;tan gelen yola sülûk etmekle şereflendirdi. Bizleri, o büyüklerin mensûbları yaptı. Bu fakîre göre, bu yolda bir adım ilerlemek, başka yollarda yedi adım ilerlemekten dahâ faydalıdır. Peygamberlere uyarak ve vâris olarak, onların kemâlâtına kavuşturan yol ancak bu yüksek tarîktir. Başka yollar, velâyetin kemâlâtının sonuna ulaştırır. Oradan Peygamberlik kemâlâtına kavuşturan yol açılmamıştır. Bunun içindir ki, bu fakîr kitâplarımda ve mektûplarımda, bu büyüklerin yolunun, Ashâb-ı Kirâmın “aleyhimürrıdvân” yolu olduğunu yazdım. Ashâb-ı Kirâm verâset yolu ile, Peygamberlik kemâlâtından çok şeylere kavuştukları gibi, bu yolun sonuna varanlar da, onlara uydukları için, o kemâlâttan çok şeylere kavuşurlar. Bu yolun başında ve ortasında olanlar, sonunda bulunanları çok sevdikleri için, (Kişi, sevdiği ile berâber olur) hadîs-i şerîfindeki müjdeye kavuşurlar. [Bu hadîs-i şerîfi, Abdüllah ibni Mes’ûddan “radiyallahu teâlâ anh” (Buhârî) ve (Müslim) bildirmektedir. (Künûz-üd-dekâık)da da yazılıdır.] Bu yola girip te, bir şeye kavuşamayan ve zarar eden kimse, bu yolun edeplerini gözetmeyen ve yenilikler, reform yapan ve edeplere uymayıp, rü’yâlarına, hülyâlarına uyan kimsedir. Bu kimsenin yoldan çıkmasında, felâkete sürüklenmesinde, yolun günâhı nedir? O, rü’yâlarının, hülyâlarının yolunda gitmektedir. Türkistân yoluna dönmüşdür. Kâ’be yolundan sapmıştır. Elbette hâcı olamaz. Fârisî beyt tercemesi:Korkarım ki, ey câhil, Kâ’beye varamazsın!Kâ’beyi sayıklama, Türkistân yolundasın! Oradaki sevdiklerimizin ve bu tarîke girenlerin toplandıkları ve çalıştıkları bir sırada sizin oradan ayrılmanızı iyi görmüyorum. Bundan önce bize gelmenizi işâret etmiş idi isem de, bu yolculuğunuz şartlara bağlı idi. Şimdi de bu şartları gözetmelisiniz! Birkaç istihâre yaparak kalbinizde râhatlık, genişlik olduğunu iyi anladıktan sonra ve yerinize birini oturtarak oradaki çalışmaların sarsılmayacağı te’mîn edildikden sonra, buraya gelmeniz doğru olabilir. Bu şartlar yapılmazsa, oradaki çalışmaları bozmayınız! Tâliplerin topluluğunu gevşetmeyiniz! Dahâ çok yazmıyorum. Vesselâm.</p>

</body></html>