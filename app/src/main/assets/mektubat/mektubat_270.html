<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>270.MEKTUP</b></center></p>
<p></font><font face="Verdana" size="3.5">Bu mektûp, şeyh Nûr Muhammed&#39;e yazılmıştır.  </p>
<p>Ba’zı sohbetlerde bulunmak, bir yana çekilip yalnız yaşamaktan dahâ iyi olduğu bildirilmektedir: Allahu Teâlâ&#39;ya hamd olsun! Onun seçtiği kullarına selâm olsun! Kardeşimiz şeyh Nûr Muhammed, bu fakîrleri öyle unuttu ki, bir selâmla, bir haberle bile hâtırlamamaktadır. Bir köşeye çekilip, uzlet etmek istiyordunuz. Ona kavuştunuz. Fakat, öyle sohbetler vardır ki, uzletten dahâ kıymetlidir. Üveys-i Karanîyi “rahmetullahi aleyh” düşününüz! Uzlet etmek istedi. Bunun için, insanların en iyisinin “sallallahu aleyhi ve sellem” sohbetine kavuşamadı. Sohbetin yükselttiği derecelere erişemedi. Tâbi’înden oldu. Birinci derecede olmaktan ikinci dereceye düştü. Allahu Teâlâ&#39;nın lütfû ve ihsânı ile, her gün bir başka sohbet olmaktadır. Hadîs-i şerîfte, (İki günü bir olan kimse, aldanmıştır) buyuruldu. Size ve doğru yolda olanlara ve Muhammed Mustafâ&#39;nın “sallallahu aleyhi ve sellem” izinde bulunanlara selâm olsun!</p>

</body></html>