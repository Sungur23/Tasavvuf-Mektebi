<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>432. MEKTUP</b></center></p>
<p></font><font face="Verdana" size="3.5">MEVZUU: </p>
<p>a) Üstün gayret sahibi olmaya teşvik.. </p>
<p>b) Bütün nimetleri şeyhinden görmek..</p>
<p>NOT: İmam-ı Rabbanî Hz. bu mektuba, Mevlâna Emanüllah&#39;a yazmıştır.</p>
<p>***</p>
<p>Emanüllah kardeşin mektubu ulaştı.. Hallerinden, vecidlerinden beyanla yazılan hususlar vuzuha kavuştu.</p>
<p>Sizden beklenen, bu işlerden daha ziyadesidir. Ve., her ne verilir ise.. onu edeple kabul gerekir.. Hatta bir nimet olarak kabul edilmelidir. Daha ziyadesi de taleb edilmelidir. Hatta üst makam dahi istenmelidir. Hem de yalvarıp yakararak kırık gönül ile.. Hem de şöyle diyerek: </p>
<p>— Dahası yok mudur?.</p>
<p>Şer&#39;î hükümlerin yerine getirilmesine dahi tam manası ile riayet edilmelidir. Hallerin tasdiki ve istikâmeti sağlayan şeriat üzere doğruluktur.</p>
<p>Âlem-i misalden yazılan rüyanın tabiri, muameleye yakındır. İş, Sübhan Allah&#39;a kalmıştır.</p>
<p>Sohbette çok bulunduğunuzdan, nazarınız, yücelere ulaşmıştır. Çocuklar gibi cevize ve muza kanmayasınız. Sübhan Allah, üstün himmet sahiplerini sever..</p>
<p>***</p>
<p>Kardeşimiz Hafız Mehdi Ali için vaki olan Hazret-i İsa&#39;nın a.s. terbiyesini yazmışsınız.</p>
<p>Evet.. Hafız&#39;m tarikatımızla çok bağlantısı vardır. Lâkin bilinmesi de gerekir: Surette, bu devlet, hangi mahalden hâsıl olmaktadır?. Yerinde olur ki: Hakikatta bunu şeyhine döndüre.. Ta ki: Teveccüh yönü değişmeye ve muameleye de halel gelmeye.. Her ne yandan feyiz hâsıl olur ise.. yerinde olur ki: Onu şeyhinden göre.. Zira, o cami bir mana taşır. Her ne surette terbiyesi zuhur eder ise.. hakikatta o, şeyhindendir.</p>
<p>Anlatılan makam, saliklerin ayaklarının kaydığı makamdır. Ayık ve zâkıf olmalı ki: Lain şeytan yol bulamaya.. Her halde şu cümleyi duymuş olacaksın:</p>
<p>— Bir yerde olan, her yerde olur.. Amma her yerde olan asla bir yerde olamaz..</p>
<p>Hafız&#39;a benden selâm tebliğ eyle.. Vesselam..</p>

</body></html>