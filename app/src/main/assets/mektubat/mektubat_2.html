<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>2.MEKTUP</b></center></p>
<p></font><font face="Verdana" size="3.5"> Yükselişlerin olması ve Yüce Hakkın yardımları ile övünmek..</p>
<p>***</p>
<p>İMAM-I RABBANİ Hz. bu mektubu kendi şeyhi büyük zat, şey Muhammed Bakibillah&#39;a yazmıştır.</p>
<p>***</p>
<p>Bu bir arzuhaldir. Yani: Mektup.. Kulların en küçüğü AHMED&#39;den (AHMED: İMAM-I RABBANİ Hz. nin esas ismidir.) hal anlatılan makamın yüce katına..</p>
<p>Ramazan ayına yakın günlerdeydi; Mevlâna Şah Muhammed, istihare emrini tebliğ etti.</p>
<p>Ramazan ayına girmeden, yüce eşiğinize yüz sürme fırsatını bulamadım. Başka yolu da kalmadığından, mübarek ramazan ayının geçmesini bekledim. Zaruret icabı, kendimi teselliye çalıştım.</p>
<p>Yüce Hakkın inayetlerini, büyük makamınıza nasıl arz edeyim ki!. Tevatür halinde, peş peşe arasız gelmektedir. Haliyle bu olanlar, üstün teveccühünüzün bereketi ile olmaktadır.</p>
<p>Bu manada bir şiir:</p>
<p>Ben bir bahçe gibiyim, oraya bahar:</p>
<p>Bulutlarından zülâl yağmurlar yağar.</p>
<p>Bin tane dilim olsa senaya dursam;</p>
<p>Ona infialden başka neyim artar?.</p>
<p>Açıklanan bu husus, bir cür&#39;et ve edebi terke yorulabilir. Övünmek ve böbürlenmek manası da çıkabilir. Şu şiir bu hali anlatır:</p>
<p>Ama şahım yüceltti makamımı yerden;</p>
<p>Onunla ayda, yıldızda ayıldım birden.</p>
<p>***</p>
<p>Ayılma ve beka alâmetlerinin belirmesi, rebiülevvel ayının sonlarına doğru oldu. Şu ana kadar, her süre içinde, has bir beka ile teşerrüf etmekteyim. Şöyle ki:</p>
<p>Önce, ben zatî tecelliye almıyorum. Ki bu tecelli Şeyh Muhyiddin&#39;e bağlanır. Allah sırrının kudsiyetini artırsın. Daha sonra da, sekir haline geçiriliyorum.</p>
<p>Yükselme ve iniş hallerinde; duyulmamış ilimler, hayrete şayan irfan duygulan hâsıl olmaktadır.</p>
<p>Her mertebede, o mertebe makamının durumuna uygun manada has müşahedeye ve ihsana nail olmaktayım.</p>
<p>***</p>
<p>Ramazan ayının altısındaydı (ALTISINDAYDI: Farsçasında ve Arapça tercümesinde böyledir. Ancak, daha önce Müstakimzade tarafından yapılan tercümede:— SEKİZİNDEYDİ.. Gibi bir mana var. Nereden alındığını tesbit edemedik.) beka ve ihsan şerefine nail oldum. Öyle ki: Onu arza güçlü değilim. Öyle sanıyorum ki: İstidadın sonu, bundan öteye geçemez.</p>
<p>Hale uygun manada vuslat müyesser oldu. Şu anda dahi, cezbe ciheti tam manası ile, tamama erdi. Yüce Allah&#39;ın sonsuz varlığında seyir hali başladı; ki bu durum: Cezbe makamına münasiptir.</p>
<p>***</p>
<p>Her ne zaman ki: Fena hali tam manası ile olur; onun düzenin de kurulu beka tam manası ile kemal bulur.</p>
<p>Her ne zaman ki: Beka tam manası ile kemal bulur; orada ayıklık hali ağır basar.</p>
<p>Her ne zaman ki: Ayıklık hali ağır basar; ilimlerin şeriat-ı garraya uygunluğu daha ileri olur.</p>
<p>Tam manası ile ayıklık hali, peygamberlere has bir durumdur. Bu meyanda onlardan zuhur eden marifet duyguları ise.. şeriat ilimlerinin kendisidir.</p>
<p>Bir de onların beyan ettikleri, akideler vardır ki: Zat ve sıfat üzerinedir.</p>
<p>Bazı marifet hallerinin, dile gelişte, dış manası ile çelişmesi, sekir halinin bakiyesinden olsa gerek..</p>
<p>Bu FAKİR&#39;e (İMAM-I RABBANİ Hz. kendisini kasd ediyor.) feyiz yollu gelen irfan duyguları ise., pek çoğu, şeriata dair marifetlerin tafsilinden ibarettir. Bunların beyanı: Keşfe dayalı, zarurî istidlali ilim (inkârı, cehaleti imkânsız bilgi) meydana getirir; toplu manalar, yaygın hale gelir. Yani: İşin detaylarına inilir.</p>
<p>Bunları anlatmaya kalksam, tafsilâtlı şerhi uzar. Kaldı ki ben: Korkuyorum; çekiniyorum, bilhassa işin edep dışı bir yöne kaymasından.. (Bu son cümle Farsça aslında şiir olarak gözükmektedir. Arapçasında nesre benzediğinden normal tercümesini verdik.)</p>


</body></html>