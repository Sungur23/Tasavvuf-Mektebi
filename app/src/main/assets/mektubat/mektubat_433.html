<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>433. MEKTUP</b></center></p>
<p></font><font face="Verdana" size="3.5">MEVZUU: </p>
<p>a) Yüce Hakka işaret olan zamirlere dair sorular..</p>
<p>b) Zahidlerin faziletleri..</p>
<p>c) Yüce Sultan ihsanı bol Hakkın zatını bilmesi..</p>
<p>NOT: İmam-ı Rabbanî Hz. bu mektubu, Mir Muhammed Nu&#39;man&#39;a yazmıştır.</p>
<p>***</p>
<p>Allah&#39;a hamd olsun.. Onun selâmı dahi seçmiş olduğu kullarına.</p>
<p>***</p>
<p>Şöyle yazmışsınız:</p>
<p>— Eşya zıllî mahiyetine göre eşya olmayıp aslî mahiyetine göre</p>
<p>olduğundan, yerinde olur ki; şu lafızlarla:</p>
<p>— O, sen, ben..</p>
<p>Diye işaret edilen, o asıl ola.. Durum böyle olunca, o asla yakışmayan bazı sıfatların zamirlere verilmesi nasıl doğru olur?. Meselâ şöyle demeniz gibi:</p>
<p>— Ben yiyorum, ben uyuyorum..</p>
<p>Bilesin ki,</p>
<p>Zilli, her nekadar aslı ile kaim ise de, lâkin zıllî sübutu, his ve hayal mertebesinde olsa dahi daima tahakkuk etmektedir. Onun zıllî hükümleri dahi daim ve bakidir.</p>
<p>— Ebed için yaratıldınız..</p>
<p>Cümlesi, anlatılan manaya şahiddir.</p>
<p>O zamirlere sıfatların hamline gelince., ancak zıllıyetinin mülâhazası itibarı iledir. Vücud mertebelerinden her bir mertebe için kendi başına bir hükmü vardır. Her ne şey ki, ilâhta mütelaşi ve muzmahil olur; o şey Şanı Yüce ilâh olamaz..</p>
<p>***</p>
<p>Zahidlerin faziletleri hakkında gelen kudsî hadisten sormuşsunuz.</p>
<p>Onun lafızlarındaki manalar açıktır. Yüce Hakkın kereminden ve faziletinden uzak sayılır ki: Bir cemaata bazı faziletler ve hususiyetler verip onlara has kıla.. Başkalarının imreneceği biçimde, onlara dereceler ve mertebeler nimeti vere..</p>
<p>O zatların hesabının olmayışı da, tereddüde mahal bırakmaz..</p>
<p>Resûlullah S.A. efendimizin ümmetinden pek çokları cennete hesapsız gireceklerdir. Bu cümleden olarak, şu sahih hadis vardır:</p>
<p>— «Ümmetimden, yetmiş bin kişi cennete hesapsız girecektir.» Sordular:</p>
<p>— Onlar kimlerdir ya Resulellah?. Bunun üzerine Resûlullah S.A. efendimiz şöyle buyurdu:</p>
<p>— «Onlar, dağlama yapmazlar; efzun etmezler; Şum tutmazlar; Rablerine tevekkül ederler.»</p>
<p>Bu rnakamda, büyük bir sır vardır ki: Onu açıklamakta yarar yoktur. Zira, pek çoklarının anlayışından uzak bulunmaktadır.</p>
<p>Eğer karşılaşmak müyesser olur ise.. hatırlatmalısınız ki: Şifahî olarak, ondan bir şemme anlatalım. </p>
<p>Bu sır üzerine yapılan bir işaret ikinci cüt mektuplarından birinde yazılmıştır. O mektubu bulursanız, her halde anlatılan manayı da bulmuş olursunuz.</p>
<p>***</p>
<p>Ayrıca, Sübhan Hakkın ilminden de sormuşsunuz:</p>
<p>— Zatının künhünü kapsamına almış mıdır? almamış mıdır?. Diyerek.. Sonra:</p>
<p>— Eğer kapsamına almakta ise, onun bir nihayeti olmak lâzım gelir..</p>
<p>Demişsiniz.</p>
<p>Bilesin ki,</p>
<p>ilim, iki kısımdır:</p>
<p>a) Husulî ilim..</p>
<p>b) Huzurî ilim..</p>
<p>Yüce Sultan Vacib Teâla&#39;nın zatının künhüne husulî ilmin taalluku muhaldir. Zira böyle bir şey, ihatayı ve nihayeti olmayı gerektirir.</p>
<p>Huzurî ilme gelince.. Yüce Hakkın zatına taalluku olması caizdir. Bundan da asla nihayeti olmak lâzım gelmez..</p>
<p>Vesselam..</p>

</body></html>