<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>243.MEKTUP</b></center></p>
<p></font><font face="Verdana" size="3.5">Bu mektûp, molla Eyyûb&#39;a yazılmıştır.  </p>
<p>Tarîkat-i aliyye-i Nakşibendiyyeyi tergîb etmektedir: Allahu Teâlâ&#39;ya hamd ve Peygamberine salâtuı selâm ederim. Sizlere ve bütün mü’minlere iyi duâlar ederim.Kıymetli kardeşim! Çeşitli mektûplarınız ile, birkaç def’a nasîhat istediniz. Fakat, bu aşağılığımı düşünerek, kendi çöküntülerime bakarak, cevâp yazmağa kalkışamadım. Fakat, tekrâr istediğiniz için, bir kaç şey yazmağa kendimi zorluyorum. İnsanlara önce lâzım olan, herkesin birinci vazîfesi, emirlere uymak ve yasaklardan kaçınmaktır. Haşr sûresinin yedinci âyetinde meâlen, (Resûlümün getirdiklerini alınız ve yasak ettiklerinden kaçınız!) buyuruldu. Bu âyet-i kerîme, islâmiyyete uymanın lâzım olduğunu göstermektedir. Zümer Sûresinin üçüncü âyetinde meâlen, (Biliniz ki, Allahu Teâlâ, hâlis olan din ister) buyuruldu. Böylece, herkese, ihlâs kazanması emrolundu. Fenâ hâsıl olmadıkça, ihlâs elde edilemez. Zât-i ilâhî sevilmedikçe ihlâsın varlığı düşünülemez. Fenâyı hâsıl eden ve insanı, Zât-i ilâhînin sevgisine kavuşturan şey de, tasavvuf yolunda ilerlemektir. Görülüyor ki, bu yolda ilerlemek, herkese lâzım olmaktadır. Çünki, ihlâsa kavuşmak, herkese lâzımdır. Yüksek mertebeleri ve bu mertebelere ulaştırmaları bakımından, tasavvuf yolları çeşitlidir. Bunlar arasında, sünnet-i seniyyeye uymağı ve islâmiyyete yapışmağı emredenleri seçmek dahâ iyi ve uygundur. Bu yol da, Ebû Bekr-i Sıddîk&#39;ın yoludur “kaddesallahu teâlâ esrârehümül aliyye”. Çünki bu yolun büyükleri, bu yolda, sünnet-i seniyyeye yapışmışlar, bid’atden sakınmışlardır. Elden geldiği kadar ruhsatla iş görmeğe izin vermezler. Ruhsat verilen işler, kalbe faydalı görünseler de, bunlara izin vermezler. Azîmet olan işler, kalbe zararlı görünseler de, azîmetle iş görmeği elden bırakmazlar. Ahvâl ve mevâcîdi, islâmiyyet terâzîsi ile ölçerler. Zevkleri ve ma’rifetleri, din bilgilerinin hizmetçileri bilirler. Çok kıymetli cevâhir gibi olan fıkıh bilgilerini, ceviz ve cam parçaları gibi değersiz olan vecd ve hâl ile, çocuklar gibi değişmezler. Tasavvufçuların, ma’nâsız sözlerine kıymet vermez, aldanmazlar. (Nass)ı bırakıp (Fuss)a bağlanmazlar. [Ya’nî fıkıh bilgilerini bırakıp, (Füsûs) kitâbına bağlı kalmazlar.] Medînede olan fütûhâtı bırakıp, (Fütûhât-i Mekkiyye)ye sarılmazlar. [Ya’nî çoğu Medîne-i münevverede gelmiş olan fıkıh bilgilerini bırakıp da, Muhyiddîn-i Arabî hazretlerinin (Fütûhât-i Mekkiyye) adındaki kitâbında yazılı, fıkıh bilgilerine uymayan, ma’rifetlere sarılmazlar.] Bunun için, bu büyüklere hâsıl olan hâller gelip geçici değildir. Gafletsiz geçen vakitleri çok uzun sürer.  Mâ-sivâ sevgisi, kalplerinden öyle silinmiştir ki, mâ-sivâyı düşünmek için bin sene uğraşsalar, kalplerine getiremezler. Başkalarına şimşek gibi çakıp geçen (Tecellî-i zâtî) bu büyüklerden hiç ayrılmaz. Çabuk biten huzûra hiç kıymet vermezler. Nûr sûresinin otuzyedinci âyetinde meâlen, (Ticâret, satış yapmak, o büyük insanları, Allah&#39;ı hâtırlamaktan alıkoymaz) buyuruldu. Bu âyet-i kerîmede buyurulan kimseler bunlardır. Böyle olmakla berâber, bu büyüklerin yolu, yolların en kısasıdır. Elbette kavuşturucudur. Başka yolların sonunda ele geçenler, bu büyüklere başlangıçta verilir. Bunların kalpleri, hazret-i Ebû Bekr&#39;in “radiyallahu anh” mübârek kalbine bağlıdır. Kalplerini bağlayan bu zincir, bütün başka meşâyihın bağlarından üstündür. Fakat herkesin aklı, bu büyüklerin aldığı zevki anlayamaz. Bu yolda bulunan kısa görüşlü kimseler bile, bunların yüksekliklerine inanamazlar. Fârisî beyt tercemesi: Kötülerse, anlamayan bu büyükleri eğer,Hâşâ! Bu iftirâdır; cevâp vermesem değer. Hâce Ubeydullah-i Ahrâr “kuddise sirruh” hazretleri buyurdu ki, (Bu yüksek zincirin halkaları olan büyükler, her gösteriş yapanlara, oynayanlara benzetilemezler. Onların kazançları çok yüksektir). Fârisî beyt tercemesi:Yazık olur açıklamak onu,Gizli kalsın gönül aşkı gibi. Fakat gösterdim ki, yol bulalar,Bulmayıp üzülmeden yiğitler. Bu büyüklere “rahmetullahi teâlâ aleyhim ecma’în” verilen ni’metlerle ve üstünlükleri ile defterler doldurulsa, sonsuz denizler yanında bir damla gibi olur. Fârisî mısra’ tercemesi: Aranılan hazîneden nişân verdim sana. Doğru yolda gidenlere ve Muhammed Mustafâ&#39;nın izinde olanlara selâm olsun “sallallahu aleyhi ve sellem”!</p>

</body></html>