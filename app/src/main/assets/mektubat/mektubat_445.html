<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>445. MEKTUP</b></center></p>
<p></font><font face="Verdana" size="3.5">MEVZUU: Şeyh Şerafeddin Yahya Müniri tarafından söylenen şu cümlenin tahkiki</p>
<p>-Salik kâfir olmadıkça, kardeşinin başını kesmedikçe, anası ile tezevvüc etmedikçe Müslüman olamaz.</p>
<p>NOT: İmam-ı Rabbanî Hz. bu mektubu, Molla Şemseddin&#39;e yazmıştır.</p>
<p>***</p>
<p>İstikameti bırakmayınız, ey Molla Şems!</p>
<p>Sormuşsunuz ki:</p>
<p>-Şeyhü&#39;l-meşayih, Şeyh Şerafeddin Yahya Müniri irşad&#39;üs-salikin adlı risalesinde şöyle yazmıştır:</p>
<p>-Salik kâfir olmadıkça Müslüman olamaz. Kardeşinin başını kesmedikçe Müslüman olamaz. Anası ile tezevvüc etmedikçe Müslüman olamaz.</p>
<p>Söylediği bu cümlelerden muradı nedir?</p>
<p>Bilesin ki,</p>
<p>Burada küfürden murad, tarikat küfrüdür. Bu dahi, cem mertebesinden ibarettir. O cem mertebesi dahi, kapanma yeri, İslâm&#39;ın güzelliği ile küfrün çirkinliği arasında imtiyazın olmaması makamıdır. Hatta, İslâm nasıl güzel görülüyorsa, küfür dahi, aynı şekilde güzel bulunmaktadır. Biri HADİ, biri MUDİLL isminin mazharı görülmektedir. Bunların her birinden bol hazza nail olunmakta ve her ikisinden de lezzet alınmaktadır.</p>
<p>Burada anlatılan o küfürdür ki, Hüseyin b. Mansur Hallaç ondan şöyle haber vermiş, onda olmuş ve onun üzerine ölmüştür: Küfrettim Allah&#39;ın dinine ki, küfür vaciptir; Bence, amma katında Müslümanların kabihtir...</p>
<p>Sofiyenin şathiyatı (vecdin ve halin galebesi ile söylenen aşırı sözler) arasında şu cümleler vardır:</p>
<p>-ENEL-HAK... (Hak ben...)</p>
<p>-Cübbemin içinde Allah&#39;tan başka yoktur...</p>
<p>-Sübhanım, şanım ne kadar büyük...</p>
<p>Bütün bu cümleler, o cem ağacının meyveleridir ki, menşei, mahabbetin istilâsı ve hakiki mahbubun sevgisinin ağır basmasıdır. Bu durumda, onların müşahede gözünde mahbubdan başkası kalmaz; hatta gizlenip saklanır.</p>
<p>Bu makam, cehl ve hayret makamıdır. Lâkin, bu makamın cehli güzeldir, hayreti dahi iyidir.</p>
<p>Sübhan Allah&#39;ın inayeti ile seyir, cem makamından yukarıya vaki olursa, o zaman ilim cehille içtima eder; mağfiret dahi hayrete arkadaş olur. Fark ve temyiz dahi zuhur eder; sekir hali, ayıklık haline geçer. İşte o zaman hakiki İslâm husule gelir; iman hakikati dahi müyesser olur.</p>
<p>İş bu anlatılan iman ve İslâm; zevalden mahfuz ve küfür gelmesinden ve değişikliğe uğramaktan yana da emin olurlar.</p>
<p>Resulullah (sav) Efendimizin bazı bilinen dualarında gelen:</p>
<p>"Allahım, senden bir iman istiyorum ki; ondan sonra küfür olmaya" cümledeki iman, anlattığımız imandır. Zira o, zevalden mahfuzdur.</p>
<p>Allahu Teala&#39;nın buyurduğu:</p>
<p>"Dikkat ediniz, Allah&#39;ın veli kullarına korku yoktur; onlar mahzun da olmazlar."(10/62) ayet-i kerimesindeki mana dahi, bu iman ehlinin halini beyan etmektedir. Zira, velayet, anlatılan iman olmayınca, tasavvur edilemez.</p>
<p>Cem mertebesinde:</p>
<p>-Velayet... ismini kullanmak, her ne kadar mümkün olsa dahi, lâkin kusur ve noksan daima bu mertebenin gereğidir. Zira, imanda ve marifette kemal; küfürde ve cehalette değildir. Amma hangi küfür ve cehalet olursa olsun.</p>
<p>Üstte anlatılan mana gereğince, Şeyh&#39;in dediği mana sağlığa kavuşmuş olur ki, tarikat küfrü tahakkuk etmedikçe, hakikat İslâm&#39;ı ile müşerref olunmaz.</p>
<p>***</p>
<p>Şimdi gelelim:</p>
<p>-Kardeşinin başını kesmedikçe Müslüman olamaz cümlesine. Burada:</p>
<p>-Kardeş... tabirinden murad, kendisi ile beraber doğan şeytandır. Onun arkadaşı bulunmakta ve kendisini, daima şerre ve fesada götürmektedir.</p>
<p>Bu manada, Resulullah (sav) Efendimi şöyle buyurdu:</p>
<p>"Ademoğlundan her biri ile beraber bir cin vardır (yani şeytan...)" </p>
<p>Dediler ki:</p>
<p>-Ya Resulallah, seninle de var mıdır?</p>
<p>Şöyle buyurdu:</p>
<p>"Evet... vardır. Amma, ondan selâmet buldum... (yani şerrinden..)"</p>
<p>"Selâmet..." manasını çıkaran kelime, mütekellim sığası ile gelirse, mana üstte anlatıldığı gibidir.</p>
<p>"Şeytanım Müslüman oldu..." buyurmuş olabilir ki, bu mazi sığası iledir. Meşhur olan rivayet de budur.</p>
<p>Burada:</p>
<p>-Kardeşin başını kesip öldürmek manasından murad odur ki, ona boyun eğilmeye, küçük tutulup rezil edile...</p>
<p>Burada, şöyle bir soru sorulabilir:</p>
<p>-İnsanın kendisinde, akıl ve feraset varken, neden şeytana mağlup olur ve Allahu Teala&#39;nın rızası bulunmayan işi irtikâb eder?</p>
<p>Bunun için şu cevabı veririm:</p>
<p>-Şeytan bir fitne ve bir belâdır. Allahu Teala, onun kullarına iptilâ ve imtihan için musallat etti. Onu kullarının nazarından sakladı ve kendilerini, onun hallerine muttali kılmadı. Şeytanı dahi, kulların ahvalini görür eyledi; onların kan dolaşan damarlarında da yürüttü.</p>
<p>Said o kimsedir ki, Allahu Teala&#39;nın inayeti ile bu gibi belânın keydinden ve mekrinden mahfuz bulunur. Durum böyle olmasına rağmen, Allahu Teala onun keydini:</p>
<p>"Zaif..."(4/76) olarak anlattı. Böylece, saidlere cesaret verip güçlendirdi.</p>
<p>Şeytanın hükmü, bu tasallut ile, Allah&#39;ın kuluna yardımcı olur ise, tilki hükmüne girer. Amma, onun fazlından yardım olmayınca, fırsat kollayan bir arslana benzer.</p>
<p>Bir şiir:</p>
<p>Sen bize dil verip de dilberi gösterdin;</p>
<p>Tilkiyi sofra diye arslana gösterdin...</p>
<p>Bu manada bir başka cevap da şudur:</p>
<p>Çok kere şeytan, nefsin arzuları yolundan gelir; o kimseyi, iştah duyulan şeylere dalâlet edip götürür. Oranın yerli düşmanı olan nefs-i emmarenin dahi muaveneti ile, o kimsenin aleyhine zaruri olarak yardım bulur. Böylelikle de, o nefsi kendisine karşı boynu eğik eyler.</p>
<p>Şeytanın keydi (hilesi) aslında zayıftır. Ancak yapacağını, düşmana yataklık yapanın yardımı ile yapar. Asıl belâmız da, nefs-i emmare olup ruhlarımızın düşmanıdır. Yani can düşmanımızdır. Bu hasisten başka, kendisine düşman olan hiç kimse yoktur. Harici düşman, yapacağını ancak onun yardımı ile yapar.</p>
<p>Mana üstte anlatıldığı gibi olunca, yerinde olur ki, önce nefsin başı kopanla... Ona inkıyaddan imtina edilip küçük düşürülüp ihanete uğratıla...</p>
<p>İşte kardeşin başı, anlatılan bu cihadın zımnında kesilir ve hakir, zelil edilir. Tarikat salikinin hicabı ve önüne çıkan set işte bu nefsidir.</p>
<p>Bu arada kardeş bahis dışıdır. Zira o, doğru yoldan çıkıp eğri yola sapanı şerre davet eder.</p>
<p>Harici düşmanı def etmek, Allah&#39;ın yardımı ile nefsin inkıyadından halâs bulduktan sonra olur. Hem de pek kolay olarak. Çünkü:</p>
<p>"Kullarım üzerinde senin bir tahakkümün yoktur."(15/42) mealine gelen ayet-i kerime nefsin köleliğinden halâs olanlara bir müjdedir. Ayrıca bunlar ibadeti, Mahbub-u Hakiki için halis kılmışlardır.</p>
<p>***</p>
<p>Gelelim şu cümledeki manaya:</p>
<p>-Anası ile tezevvüc etmedikçe Müslüman olamaz.</p>
<p>Bu cümlede geçen:</p>
<p>-Anası... tabirinden murad, onun ayan-ı sabitesi olsa gerektir. Zira, bu ayan-ı sabite onun hariçte vücud bulup zuhura gelmesine bir sebeptir.</p>
<p>Ayan-ı sabiteden:</p>
<p>-Ümm... (Ana...) olarak tabir etmek, bu taifenin ıstılahında varid olmuştur. Bu manada, büyüklerin biri şöyle demiştir:</p>
<p>Anam, babasını doğurdu;</p>
<p>Böylesi şaşırtıcı oldu...</p>
<p>Bu beytte geçen:</p>
<p>-Ana... tabiri ile ayan-ı sabitesini murad etmiş olup:</p>
<p>-Baba... tabiri ile de, ilâhi isimlerden birini murad etmiştir. Ki, ayan-ı sabite, o ismin zilli ve aksidir. Vakta ki o ismin zuhuru, hariçte o ayan-ı sabitesinin tavassutu olmuştur; bu zuhurdan:</p>
<p>-Doğum... olarak anlatılmıştır.</p>
<p>Hulâsa:</p>
<p>-Ana... derler, bununla ayan-ı sabiteyi murad ederler. Bu ayan-ı sabite için:</p>
<p>-Vücubi taayyün... tabirini kullanırlar. Zira, bu taife-i aliyye katında taayyünler beştir. Bunlar için ayrıca:</p>
<p>-Tenezzülat-ı hamse, hazarat-ı hamse... (Beş tenezzül, beş makam) derler... Bunlardan iki tanesini, vücup mertebesinde isbat ederler. Üç tanesini de, imkân mertebesinde isbat ederler.</p>
<p>O vücubi olan iki taayyün şunlardır:</p>
<p>a) Vahdet taayyünü.</p>
<p>b) Vahidiyet taayyünü.</p>
<p>Her ikisi de, ilim mertebesinde olup fark ilmi olan icmal ve tafsil iledir. İmkâna bağlı üç taayyüne gelince şunlardır:</p>
<p>a) Ruhi taayyün.</p>
<p>b) Misali taayyün.</p>
<p>c) Cesedi taayyün.</p>
<p>Ayan-ı sabite, vahidiyet mertebesinde olunca; zaruri olarak onun taayyünü vücubi olmaktadır.</p>
<p>Mümkinin hakikatına gelince; o mümkünin ayn-ı sabitinin bir yüzü vücubi tahayyüne olduğundan; o mümkün vücuba bir zil gibi olmaktadır. </p>
<p>Mana üstte anlatıldığı gibi olunca; o mümkinin anası, vücub aleminden olup kendisini imkân aleminde izhar eylemiştir. Böyle olunca:</p>
<p>-Ana ile tezevvü.... cümlesinin manası şu olur: İmkâna bağlı mümkün taayyünü, vücuba bağlı taayyünü ile ittihad eylemiştir (yani birleşmiştir)</p>
<p>Bir şiir:</p>
<p>Mümkün atacak olsa imkân tozlarını; Bırakmaz ortada vacip başkalarını...</p>
<p>Demek olur ki:</p>
<p>-Onun imkâna bağlı taayyünü, nazarından gizlenir. -Ene... (Ben...) lâfzının itlakı dahi, vücubi taayyün üzerine olur. Amma şu demek değildir:</p>
<p>-İmkâna bağlı taayyün, işin aslında vücubi taayyünle ittihad eder. Zira, böyle bir şeyin olması muhaldir. Böyle bir şeye kail olmak dahi, ilhadı ve zındıklığı getirir.</p>
<p>Çünkü burada muamele, şühud ciheti iledir. Eğer zeval var ise, şühud itibarı iledir; eğer ittihad var ise, o dahi sunuda göredir.</p>
<p>Bir şiir:</p>
<p>Buna olmak yoktur siz asla;</p>
<p>Siz olamazsınız bu kafa...</p>
<p>Bir salik, taayyününü, o taayyünle muttahid bulur ise, imkâna bağlı televvüsattan halâs olmaya müstahak olur. İslâm devleti ile müşerref olur ve vücub mertebesine de inkıyad eder.</p>
<p>Şunun da bilinmesi yerinde olur ki:</p>
<p>Sofiyenin kail olduğu tenezzülat-ı hamse, mücerred itibarlardır. Onların keşfe ve şühuda taalluku vardır. Hakikatta buraya tenezzül edip tağayyür edip tebeddüle uğramış değillerdir.</p>
<p>Kainatın değişen hadiseleri ile isimlerinde, sıfatlarında, zatında değişmeyen yüce Zat Sübhandır.</p>
<p>Sofiye, çoğu kez, dillerine bazı şeyleri getirirler ki, bunlar vicdanlarında (kendi buluşlarında) olduğu kadardır. Amma sekri ve halin ağır basmasını tazammun etmektedir. Onları dış manalara yormak yerinde değildir. Onları dış manalardan başka yana aktarmak daha yerinde olur. Yani tevile ve başka yoruma... Zira, sarhoşların sözleri, zahir manadan alınıp başka manaya yorulur.</p>
<p>Bütün işlerin hakikatlerini en iyi bilen Sübhan Allah&#39;tır.</p>
<p>***</p>
<p>Büyük bir şahıstan, karışıklığa ve ıstıraba sebep olacak bu cümleleri naklettiğin için, onun hallinde zaruri olarak bazı şeyleri yazdık. Halbuki Fa-kir&#39;in, muhalefeti anlatan o misillu cümlelere iltifatı yoktur. Ne red, ne de kabul olarak onlar için dudaklarını oynatır.</p>
<p>Dua makamında bir ayet-i kerime meali:</p>
<p>"Rabbimiz, günahlarımızı ve işimizdeki taşkınlığımızı bağışla. Ayaklarımıza sebat ver. Kâfirler üzerine bize yardım eyle."(3/147)</p>
<p>Evvel ahir alemlerin Rabbi Allah&#39;a hamd olsun. Salât ve selâm onun Resulüne daima ve her zaman... Keza o Resulün âl-i kiramına ve ashab-ı izamına da... Taa, kıyamet gününe kadar...</p>

</body></html>