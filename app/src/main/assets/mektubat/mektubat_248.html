<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>248.MEKTUP</b></center></p>
<p></font><font face="Verdana" size="3.5">Bu mektûp, mirzâ Hüsâmeddîn-i Ahmed hazretlerine “kaddesallahu teâlâ sirrehul’azîz” yazılmıştır.  </p>
<p>Peygambere tâm tâbi’ olanların, onların bütün olgunluklarına kavuşacakları ve hiçbir Velînin hiçbir Nebî derecesine çıkamayacağı bildirilmektedir: Bizi bu hâle kavuşturan Allahu Teâlâ&#39;ya hamd olsun! Allahu Teâlâ bize doğru yolu göstermeseydi, biz bulamazdık. Allahu Teâlâ&#39;nın Peygamberleri doğru yolu göstermek için gelmiştir “salavâtullahi teâlâ ve teslîmâtü sübhânehü aleyhi ve alâ etba’ıhim ve ensârihim ve a’vânihim ve hazeneti esrârihim”. Peygamberlere “aleyhimüssalavâtü vetteslîmât” uyanların en üstünleri, onlara, çok uydukları ve aşırı sevdikleri için, dahâ doğrusu, yalnız Allahu Teâlâ&#39;nın lütfû ve ihsânı olarak, izinde bulundukları Peygamberlerin, bütün kemâlâtını, üstünlüklerini, kendilerine çekerler. Büsbütün onlar gibi olurlar. O kadar benzerler ki, yalnız uyan ve uyulan, önce olan sonra olan ayrılığından başka, aralarında hiç ayrılık kalmaz. Böyle olmakla berâber, uyanlardan hiçbiri, Peygamberlerin en üstününe uyanlardan olsa da, hiçbir Peygamberin, Peygamberlerin en aşağıda olanının bile, derecesine yükselemez. Bunun içindir ki, Peygamberlerden sonra, bütün insanların en üstünü olan, Ebû Bekr-i Sıddîk “radiyallahu anh” hazretleri, Peygamberlerin derecesi en aşağıda olanından da çok aşağıdadır. İşte bunun için, Peygamberlerin “aleyhimüsselâm” mebde-i ta’ayyünleri ve rableri olan [ya’nî onları terbiye eden, yetiştiren] isimler, asıldan, kaynaktandır. Ümmetlerin en üstünleri olsun, en aşağıları olsun, hepsinin mebde-i ta’ayyünleri ve rableri olan isimler, o asılların çeşitli zılları, görüntüleridir. Asıl ile gölgesi nasıl müsâvî olabilir? Sâffâti sûresinin yüzyetmişbirinci âyetinde meâlen, (Elbette kelimemiz, çok önce yapıldı. Ya’nî Levh-i mahfûzda, Peygamberlerimiz için yazdık. Onlara elbette yardım olunacaktır. Onların yolunda gidenler, gâlib olacaklardır) buyuruldu. Allahu Teâlâ&#39;nın zâtının tecellîsi, yalnız Peygamberlerin sonuncusuna olur “sallallahu aleyhi ve sellem”. Bu yüce Peygamberin yolunda gidenlerin yüksekleri de, bu tecellîden pay alır. Fakat, bu söz, başka Peygamberlere zâtın tecellîsi olmaz, bu ümmetin yükseklerine olur demek değildir. Böyle düşünmekten Allahu Teâlâ korusun! Bu söz, Evliyânın Peygamberlerden dahâ üstün olduğunu anlatmıyor. Çünki, bu tecellî, o yüce Peygambere olur demek, bütün Peygamberlere de onun vâsıtası ile, Ona uydukları için olur demektir “sallallahu aleyhi ve sellem”. Bu tecellî, bütün Peygamberlere “aleyhimüssalavâtü vettehıyyât” o yüce Peygamberin “sallallahu aleyhi ve sellem” aracılığı ile olur. Bu ümmetin Evliyâsının büyüklerine ise, Ona “sallallahu aleyhi ve sellem” uydukları için bu tecellînin zılları nasîb olur. Peygamberler, bu büyük ni’metin sofrasında Onunla birlikte oturmaktadırlar “sallallahu aleyhi ve sellem”. Evliyâ ise, o sofranın artıklarını yiyen hizmetçilerdir. Sofrasında oturanla, artık yiyen hizmetçi arasında çok fark vardır. Bu makâm tasavvuf yolcularının ayaklarının kaydığı yerlerden biridir. Bunu açıklamak ve şüpheleri gidermek için, bu fakîr kitâplarında, mektûplarında çeşitli bakımları bildirmiştir. Sözün doğrusu, bu mektûpta, Allahu Teâlâ&#39;nın lütfû ve ihsânı ile yazılmış olandır. Ma’lûm-i şerîfiniz olsun ki, bu tecellî her ne kadar o yüce Peygamberin “sallallahu aleyhi ve sellem” aracılığı ile bütün Peygamberlere “aleyhimüssalavâtü vetteslîmât” hâsıl olmuş ise de, bu üstün velâyet onların ümmetlerinin Evliyâsına nasîb olmamıştır. Bu tecellîye kavuşmamışlardır. Bunların asıllarına nasîb olan tecellî, aracı ile ve görüntü olarak olunca, zıllara, artıklara ne kalabilir. Bunları açık keşfle anlıyoruz. Akıl yolu ile değil. Yukarıda bildirdik ki, Peygamberlere uyanların büyükleri, onların üstünlüklerinin hepsini kendilerine çekerler. Bu üstünlükler, uydukları Peygamberin üstünlükleridir. Her Peygamberin üstünlüğü demek değildir. Kendi Peygamberlerinin velâyetinden pay alırlar. Zât-i ilâhînin tecellîsi, ümmetler arasında, yalnız bu ümmete olmaktadır. Bunun için, ümmetlerin en hayırlısı olmuşlardır. Bu ümmetin âlimleri, Benî İsrâîlin Peygamberleri gibi olmuştur. Bu, Allahu Teâlâ&#39;nın öyle ihsânıdır ki, dilediğine verir. Onun ihsânları pek çoktur. Bu velâyetin üstünlüklerinden biraz yazmak istedim. Vakit dar olduğundan ve kâğıt yetişmediğinden yazılamadı. Allahu Teâlâ&#39;nın lütfû ve ihsânı olarak, ilimler, ma’rifetler yağmur gibi yağmaktadır. Şaşılacak gizli bilgilerin incelikleri açıklanmaktadır. Bu gizli ve ince bilgileri yalnız, kıymetli oğullarıma, anlayabildikleri kadar açıklamaktayım. Sevdiklerimiz birkaç gün huzûrdadır. Birkaç gün de, gaybet hâlindedirler. Bunun için, Velî hiçbir Sahâbînin mertebesine ulaşamaz demişlerdir. Size kavuşmak arzûmuz çoktur. Bu aşağı kimseye yazdığınız mübârek mektûbunuz gelerek şereflendik. Amellerini, ibâdetlerini kusûrlu görmek, Allahu Teâlâ&#39;nın ni’metlerinin en büyüklerindendir. Fakat, hâllerin orta derecede olması, her işte güzeldir. Sınırı aşmak, pek az yapmak gibi, adâletten uzaktır. Size ve doğru yolda olanlara ve Muhammed Mustafâ&#39;nın izinde bulunanlara selâm olsun “sallallahu aleyhi ve sellem”!</p>

</body></html>