<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>335. MEKTUP</b></center></p>
<p></font><font face="Verdana" size="3.5">MEVZUU: </p>
<p>a) Allah selâmet versin: Hazret-i Şeyhin bereketi ile, Serhend beldesinin pek çok beldeler üzerine şerefli oluşu ve fazileti..</p>
<p>b) Onun sakin olduğu beldede, sıfat tozu düşmeyen bir nurun müşahedesi..</p>
<p>c) Bu yerin, Mahdum-u Azam merhum Hace Muhammed Sadık&#39;ın medfun (gömülü) bulunduğu yer oluşu.. Sırrı mukaddes olsun.</p>
<p>NOT: İmam-ı Rabbanî Hz. bu mektubu, Mevlâna Muhammed Sadık Keşmirî&#39;ye yazmıştır.</p>
<p>***</p>
<p>Allah&#39;a hamd olsun. Seçmiş olduğu kullarına selâm..</p>
<p>*** </p>
<p>Serhend beldesi öyle bir yerdir ki: Allah-ü Teâla&#39;nın inayeti ve Habib-i Ekrem&#39;in lütufları ile ihya oldu. Allah-ü Teâla, ona salât ve selâm eylesin. Gayet derin ve karanlık bir kuyu gibi idi, üstün sıfatlarla doldu ve bütün beldelerden ve yer parçalarından üstün kılındı.. Vasfı, keyfiyeti olmayan nurdan iktibas edilen bir nur oraya tevdi edilmiştir. Tıpkı: Allah&#39;ın mukaddes hareminden parlayıp çıkan bir nur gibidir. Anlatılan nur bu Derviş&#39;e büyük oğlumun irtihalinden (ölümünden) aylarca evvel zuhur etti. Fakir&#39;in meskeni bulunan yerdeki zaviyede göründü. Öyle parlak bir nur idi ki: Ona sıfat ve şe&#39;n tozundan hiç bir şey düşmemişti. Bu nur, keyfiyetten münezzeh ve müberra idi. Temennim oydu ki: Bu yer, benim medfun olacağım yer ola ve o nur dahi başımın üzerinde parlayıp kala.. Bu manayı büyük oğluma açtım. Ki o: Sırrımın sahibi idi. Bu nura ve temenniye onu muttali kıldım. Dolayısı ile, merhum oğlum bu devlette beni geçti. Toprak hicabının ötesinde bu nura müstağrak oldu.</p>
<p>Bir şiir:</p>
<p>Erbab-ı nimete kutlu olsun erdikleri;</p>
<p>Miskin aşıka yeter kadehle içtikleri..</p>
<p>***</p>
<p>Bu belde-i muazzamanın şerefli oluşundandır ki: Büyük oğlum gibi biri oraya defn edilmiştir. Ki o: Allah-ü Teâla&#39;nın büyük velî kullarından biridir. Böylece orada istirahata çekildi.</p>
<p>Aradan bir müddet geçtikten sonra, zahir oldu ki: Oraya bırakılan nur, bu Fakir&#39;in kalbindeki nurlardan bir lem&#39;adır. Buradan iktibas edilerek oraya bırakılmış. Tıpkı: Bir meşaleden alınan kandil gibi.</p>
<p>Âyet-i kerime mealleri:</p>
<p>— «De ki, hepsi Allah tarafındandır.» (4/87)</p>
<p>— «Allah yerin ve semaların nurudur.» (24/35)</p>
<p>— «İzzet sahibi Rabbin, onların isnat etmekte oldukları vasıflardan yücedir, münezzehtir.</p>
<p>Gönderilen bütün peygamberlere selâm..</p>
<p>Ve.. âlemlerin Rabbi Allah&#39;a hamd olsun.» (37/180 - 182)</p>

</body></html>