<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>446. MEKTUP</b></center></p>
<p></font><font face="Verdana" size="3.5">MEVZUU: Nasihat...</p>
<p>NOT: İmam-ı Rabbanî Hz. bu mektubu, Mir Muhammed Emin&#39;in validesine yazmıştır.</p>
<p>***</p>
<p>Yapmak istediğim nasihat şudur:</p>
<p>Başta, itikadı ehl-i sünnet ve&#39;l-cemaatın görüşüne göre düzeltmek gerek. O zatlar, fırka-i naciyedir. Allahu Teala, onların çalışmalarını şükrana lâyık eylesin.</p>
<p>itikadı düzelttikten sonra da, fıkhi hükümlerin iktizasına göre amel etmek dahi zaruridir.</p>
<p>Yapmakla emir aldığımız şeyleri mutlaka yapmamız gerek. Bundan kaçma yolu yoktur. Ayrıca, bize yasak olan şeylerden dahi çekilmemiz gerek,</p>
<p>Tadil-i erkâna ve şartlara riayet etmek sureti ile ara vermeden, tembellik etmeden beş vakit namazını eda etmelidir.</p>
<p>Nisap husulünde zekâtın verilmesi dahi mutlaka gerekir. İmam-ı Azam&#39;a göre kadınların süs altınlarının da zekâtını vermek vaciptir.</p>
<p>Vakitleri, oyunda ve oyalanmada sarf etmek yerinde olmaz. Yasak işler bir yana, ömrü malayanide (yararsız ve faydasız işlerde) telef etmek yakışmaz.</p>
<p>Mağanni, nağme gibi şeylere rağbet edip onların lezzetine aldanmaktan çok sakının. Zira onlar, bal sürülmüş zehirdir.</p>
<p>Gıybetten, insanlar arasında söz gezdirmekten sakının. Zira, anlatılan her iki kötü huyun irtikâbı halinde şiddetli tehdidler gelmiştir.</p>
<p>Yalandan, bühtandan dahi sakınmak zaruridir. Bu iki rezil iş, bütün dinlerde haram edilmiştir. Bunları yapanlara, çokça azap tehdidleri vardır.</p>
<p>İnsanların ayıplarını ve günahlarını kapamak, hatalarından geçmek büyük işlerdendir.</p>
<p>Hizmetçilere, kölelere şefkat gösterip onların kusurlarına göz yummalıdır. Onlara eziyet etmemelidir. O zavallıların, isterse yüzlerine isterse başka yerlerine vurmak, sövmek, üzmek münasip değildir; uymaz.</p>
<p>insana yakışan odur ki, her an kendisinden, yüce mukaddes Zat&#39;a karşı vaki olan kusurlarına baka... O yüce Zat, o kusurlar sebebi ile muahazede de acele etmediği gibi; rızkını dahi engellemez.</p>
<p>İtikadı düzeltip fıkıh hükümlerini yerine getirdikten sonra; aldığınız talimata göre vakitleri, Allahu Teala&#39;nın zikri ile doldurmak gerek. Her ne ki, buna menfi manada tesir eder; ondan kaçınmalıdır.</p>
<p>Bir şiir:</p>
<p>Her ne şey ki, Allah&#39;ın zikri değildir. Şeker olsa da öldürücü zehirdir...</p>
<p>*** </p>
<p>Huzurda dahi söylenmiştir ki, şer&#39;i işlerde her ne kadar dikkatli, ihtiyatlı olunur ise, vazifede o miktar ziyadelik hasıl olur (yani iyilik artar...) Amma, şer&#39;i hükümlerde, gevşeklik vaki olunca, halâvet zail olur; vazifedeki lezzet gider.</p>
<p>Bundan daha ziyade ne yazayım? En iyi bilen sübhan Allah&#39;tır.</p>

</body></html>