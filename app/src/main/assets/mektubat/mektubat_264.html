<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>264.MEKTUP</b></center><b> </b></p>
<p></font><font face="Verdana" size="3.5">Bu mektûp, mîr seyyid Bâkır-i Sârenpûrî&#39;ye yazılmıştır.  </p>
<p>En sonda hayret ve cehâlete varmak lâzım olduğu, keşif ve kerâmetlere güvenilmemesi lâzım olduğu bildirilmektedir: Allahu Teâlâ&#39;ya hamd olsun! Onun seçdiği kullarına selâmlar olsun! Aşırı sevginizi ve kavuşmak istediğinizi bildiren kıymetli mektûbunuz gelerek bizleri çok sevindirdi. İşinize bakınız! İsimleri ve sıfatları düşünmeksizin, Zât-i Teâlâ&#39;nın ismini çok zikir ediniz! O makâmdan câhil ve anlamaktan şaşkın oluncaya kadar, bu mübârek ismi zikrediniz! Çünki zikrederken, Allahu Teâlâ&#39;nın isimleri ve sıfatları düşünülürse, çok olur ki, hâller hâsıl olur. Mevâcidin zuhûr etmesine sebep olur. Hâllerde ve mevâcidde yanlışlıklar olduğu çok görülmüştür. Burada, bâtılın hak ile karıştığı çok vâkî olmuştur. Bu günlerde, başka yerde bulunan şeyhlerden biri, bu fakîre mektûp yazarak hâlini bildirdi. Dedi ki, Fenâ hâli beni öyle kapladı ki, her neye baksam, hiçbir şey göremem. Yere, göğe baksam, hiç göremem. Arşı, Kürsîyi de bulamam. Kendimi düşünsem hiç bulamam. Birinin yanına gitsem, onu da bulamam. Allahu Teâlâ sonsuzdur. Onun sonunu kimse bulamamıştır. Tasavvuf büyükleri “rahmetullahi aleyhim”, bu hâlimi kemâl olarak bildirmişlerdi. Sen de, bunu kemâl biliyorsan, Allahu Teâlâ&#39;ya kavuşmak için senin yanına gelmekliğime lüzûm yok. Eğer sen, başka bir şeyi kemâl biliyorsan bana yaz! Fakîr, ona şöyle cevâp yazdım: Bu hâller, kalbin değişiklikleridir. Kalp, bu yolun dahâ birinci basamağıdır. Bu hâller bulunan kimse, kalbin dahâ dörtte birini geçmiştir. Kalbin geri kalan üç parçasını geçmesi lâzımdır. Bundan sonra, ikinci basamak olan rûha sıra gelir. Bu mektûptan bir zamân sonra, bu fakîrden tarîkat dersi alarak memleketine gitmiş olan, sevdiklerimizden birisi, bir gün yanımıza gelip, hâsıl olan hâllerini anlattı. Hâli, o mektûbu yazan şeyhin hâline benziyordu. Hattâ bu, o makâmda, ondan birkaç adım dahâ ilerde idi. Bunun hâline teveccüh olundukta, onun bu Fenâsı, hava maddesinde idi. Hava, her boşlukta bulunduğu için, onun gördüğü hep hava idi. Bunu, sonsuz olan Allahu Teâlâ sanmıştı. Allahu Teâlâ, böyle şeylerden münezzehtir. Onu ikinci olarak çağırarak hâlini araştırdığımda, havadan başka hiçbir şeye tutulmuş olmadığını iyi anladım. Böyle olduğunu kendine de bildirdim. O da, vicdânına danıştığında, havadan başka hiçbir kazancı olmadığını kendisi de anladı. O hâllerinden tevbe ve istiğfâr eyledi. İlerlemeye çalıştı. Kalp, Âlem-i halk ile Âlem-i ervâh arasında bir vâsıtadır. Bu her iki âleme de benzeyen tarafları vardır. Sanki kalbin yarısı Âlem-i halktan, yarısı da Âlem-i ervâhtan gibidir. Âlem-i halktan olan yarısının da yarısı hava olur. Buna göre kalbin dörtte biri hava olur. Bu son bildirdiğimiz de, birinci cevâba uygun olmaktadır. Bundan fazla yazacak zamân olmadı. Size ve doğru yolda olanlara ve Muhammed Mustafâ&#39;nın izinde gidenlere selâm olsun! [(Âlem-i halk) madde âlemi demektir. Çünki halk, ölçmek ma’nâsına da kullanılır.]</p>

</body></html>