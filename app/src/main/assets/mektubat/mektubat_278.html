<html> <head><style type="text/css">@font-face {font-family:Candara;src: url("file:///android_asset/fonts/Candara.ttf")}body{}  </style> </head> <body><p><font face="Verdana" size="4.0" color="red"><center><b>278.MEKTUP</b></center><b> </b></p>
<p></font><font face="Verdana" size="3.5">Bu mektûp, molla Abdülkerîm-i Sennâmîye yazılmıştır.  </p>
<p>Herkese, i’tikâdı düzelttikden ve işlerini islâmiyyete uydurduktan sonra, kalbin selâmette olmasına çalışmak lâzım olduğu bildirilmektedir: Allahu Teâlâ&#39;ya hamd olsun! Onun seçdiği kullarına selâm olsun! Kardeşimin kıymetli mektûbu geldi. Bizleri sevindirdi. Dostlarımıza olan nasîhatımız şudur: İ’tikâdı, îmânı, Ehl-i sünnet velcemâ’at âlimlerinin kitâplarında bildirdiğine uygun olarak düzeltmelidir. Allahu Teâlâ onların çalışmasına bol bol iyilikler ihsân eylesin! Bundan sonra farz, vâcib, sünnet, mendûb, helâl, harâm, mekrûh, müştebeh olan fıkıh hükümlerini öğrenmeli, her işi bunlara uygun yapmalıdır. Îmânı ve işleri düzelttikten sonra, kalbi Allahu Teâlâ&#39;dan başka şeylere tutulmaktan kurtarmak lâzımdır. Kalbin selâmeti için de, kalbe Allahu Teâlâ&#39;dan başka hiçbir şeyin düşüncesini getirmemek lâzımdır. Eğer bir kimse, bin sene yaşamış olsa, kalbine Allahu Teâlâ&#39;dan başka hiçbir düşünce hiçbir zamân gelmemelidir. Bu sözümüz yanlış anlaşılmasın. Kalpte düşünülen şeyler, Allahu Teâlâ&#39;dan başka bilinmemeli demek istemiyoruz. Çünki, tevhîdi murâkabe edenlerde de başlangıçta bu hâl hâsıl olur. Bizim dediğimiz, kalbe hiçbir zamân, hiçbir düşünce gelmemelidir. Kalbe hiçbir düşüncenin gelmemesi için, Allahu Teâlâ&#39;dan başka her şeyi unutmak lâzımdır. Öyle unutmalıdır ki, bir şeyi düşünmek için kendisini zorlasa, düşünemez olmalıdır. Bu çok kıymetli ni’mete (Fenâ-i kalp) denir. Bu, yolun başlangıcında ele geçer. Velâyetin bütün derecelerine bundan sonra kavuşulur. Fârisî beyt tercemesi:Bir kimsede hâsıl olmazsa Fenâ,Hak Teâlâ&#39;ya yol bulamaz aslâ! Bu büyük ni’mete kavuşturan yolların en kısası, Ebû Bekr-i Sıddîk&#39;tan gelen yoldur “radiyallahu teâlâ anh”. Çünki, bu büyüklerin yolu, Âlem-i emirden başlamaktadır. Kalpten, kalbin sâhibine yol aramışlardır. Başka tarîkatlardaki riyâzetler ve mücâhedeler yerine, sünnete yapışmışlar, bid’attan sakınmışlardır. [(Riyâzet) nefsin istediklerini yapmamaktır. (Mücâhede), nefsin istemediklerini yapmaktır.] Bahâüddîn-i Buhârî “kuddise sirruh” hazretleri buyurdu ki, (Bizim yolumuz, yolların en kısasıdır). Lâkin sünnete yapışmak çok güç bir şeydir. Bu büyüklere uyanlara, onların yoluna katılanlara müjdeler olsun! Mevlânâ Nûreddîn-i Câmî hazretleri buyurdu ki, fârisî beytler tercemesi: Bahâiyye, ne güzel götürücüdür!Yolcuları gizlice yerine götürür. Sözlerinin tadı sâliklerin kalbinden,Halvette çile çekmek fikrini süpürür. Bir câhil bu büyüklere dil uzatırsa,Cevâp vermeğe değmez dersem iyi olur. Hep arslanlar, bu zincire bağlanmışlardır,Kurnaz tilki bu zinciri nasıl koparır? Kâdî Muhammed Şerîf&#39;in mektûbu geldi. Fakîrlere olan aşırı sevgisi anlaşıldı. Hoşumuza gitti. Fakîrin duâsını kendisine ulaştırınız. Kardeşimiz şeyh Habîbullah&#39;ın kıymetli mektûbu da geldi. Babasının vefât ettiği yazılı idi. Hepimiz Allahu Teâlâ için yaratıldık. Sonunda Onun huzûruna varacağız. Fakîrin “kaddesallahu teâlâ sirrehül’azîz” duâsını ulaştırıp başsağlığı dileyiniz! Kendisine söyleyiniz ki, duâ ile, Fâtiha ile, istiğfâr ile merhûm babasına imdât ve yardım eylesin! Çünki mezârdaki ölü, denizde boğulmak üzere olan kimse gibi imdât bekler. Oğlundan veyâ anasından, babasından, kardeşinden, arkadaşından gelecek olan bir duâyı bekler. Şeyh Ahmedî&#39;nin bu büyüklerin yoluna katıldığını ve fâydalandığını bildiriyorsunuz. Allahu Teâlâ, bu doğru yolda ilerlemesini nasîb eylesin! Kendisi yeni Müslümân olduğu için, ona fârisî kitâplarda yazılı olan Îmân bilgilerini ve fıkıh hükümlerini öğretiniz! Farz, vâcib, sünnet, mendûb, helâl, harâm, mekrûh ve müştebeh olan şeyleri öğrensin ve bunlara göre işlerini düzeltsin! (Gülistân), (Bostân) kitâplarını öğrenmek ve öğretmek, îmân ve fıkıh bilgileri yanında, boşuna vakit geçirmek olur. Vesselâm.</p>

</body></html>