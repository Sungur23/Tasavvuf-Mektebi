HANEFÎ MEZHEBİNE GÖRE NAMAZ TESBİHATI

Ezan ve Kametin Kelimeleri
Ezan kelimeleri
Ezanın kelimeleri sırasıyla şunlardır:
Allahu ekber (4 defa)
Eşhedü en lâ ilâhe illallah (2 defa)
Eşhedü enne Muhammeden Resûlullah (2 defa)
Hayye ale’s-salâh (2 defa)
Hayye ale’l-felâh (2 defa)
Allahu Ekber (2 defa)
Lâ ilâhe illallah (1 defa)

Sabah ezanında iki defa “hayye ale’l-felâh” dedikten sonra, “Namaz uykudan hayırlıdır” anlamında iki defa,
“es-Salâtü hayrun mine’n-nevm” demek menduptur. Bunu terk etmek ise mekruhtur..

Ezandan Sonra Okunacak Dua
Ezanı dinledikten sonra şu duanın okunması sünnettir:
“Allhümme rabbe hâzihi’d-da’veti’t-tâmme, vessalâti’l-kâime, âti seyyidenâ Muhammeden el-vesilete ve’l-fazîlete vebâshü makâmen Mahmûdeni’llezî Veadtehü inneke lâ tuhlifa’l-mîâd.”
“Ey Rabbimiz! Ey şu okunan davetin (ezanın) ve hazır olan namazın sahibi Allahım! Efendimiz Muhammed   ’e ahirette vesile makamını ve büyük fazileti ver. Onu kendisine vaad ettiğin makâm-ı Mahmûda yükselt. Hiç şüphesiz sen verdiğin sözden dönmezsin.”

Kamet Kelimeleri
Kametin kelimeleri de sırasıyla şunlardır:
Allahu ekber (4 defa)
Eşhedü en lâ ilâhe illallah (2 defa)
Eşhedü enne Muhammeden Resûlullah (2 defa)
Hayye ale’s-salâh (2 defa)
Hayye ale’l-felâh (2 defa)
Kad kâmeti’s-salâh (2 defa)
Allahu Ekber (2 defa)
Lâ ilâhe illallah (1 defa)

Tesbihatın namazdan Sonraki Bölümü
Not: Tesbihatın bu kısmı bir müezzin eşliğinde yapılıyormuş gibi anlatılacaktır.
İmam selam verdikten sonra müezzin üç defa,
“Estağfirullâhellez’i lâ ilâhe illâ hüve’l-Hayye’l-kayyûme ve etûbü ileyh.”
“Allah’tan bağışlanmamı dilerim. O ki, O’ndan başka ilâh yoktur. O diridir, hayat sahibidir. Bütün varlıklara hayat veren ve onları ayakta tutan O’dur. O’ndan tövbemi kabul edip beni bağışlamasını istiyorum” der. Namaz bittikten sonra bu şekilde istiğfar etmek sünnettir.
Sonra müezzin,
“Allâhümme ente’s-selâmü ve minke’s-selâm, tebârekte yâ ze’l-celâli ve’l-ikrâm.”
“Allahım sen selamet ve emniyet verensin. Dünya ve ahiret selameti senin yardımınla olur. Sen mukaddessin, yücesin. Ey ululuk ve ikram sahibi yüce Rabbim..!” der..

Varsa sünnet namazlar kılınır. Sonra müezzin,
“Alâ Resûlinâ salavât” der ve bütün cemaat gizlice Resûlullah’a salâtü selâm getirir:
Allahümme salli alâ seyyidinâ Muhammedin ve alâ âli seyyidinâ Muhammed   .”
“Allahım, Efendimiz Muhammed   ’e ve Onun ailesine rahmet ve bereket ihsan eyle.”
Sonra müezzin,
“Sübhânellahi ve’l-hamdü lillâhi velâ ilâhe illahlâhü vallâhü ekber, velâ havle velâ kuvvete illâ billâhi’l-Aliyyi’l-azîm.”
“Allah (c.c) bütün noksan sıfatlardan uzak ve yücedir. Hamd O’na mahsustur. Allah’tan başka ilâh yoktur. O en büyüktür. Yüce ve azamet sahibi Allah’tan başka hiçbir güç, kuvvet ve kudret sahibi yoktur” der ve bütün cemaat gizlice Âyetü’l-Kürsî’yi okur :
“Allahü lâ ilâhe illâ hüvel hayyül kayyûm. Lâ te’huzühû sinetün ve lâ nevm. Lehû mâ fis-semâvâti vemâ fil erd. Menzellezî yeşfeu indehû illâ biiznihi. ya’lemü mâ beyne eydîhim vemâ halfehüm velâ yühîtûne bişey’in min ilmihî illâ bimâ şâe vesia kürsiyyühüssemâvâti vel erd. Velâ yeûdühü hıfzuhumâ ve hüvel aliyyül azîm.”
“Allah,  O’ndan başka İlâh yoktur. O Haydır(hayatı ezelî ve ebedidir), kayyumdur (herşey O’nun kudret ve iradesiyle ayakta durur, varlığını devam ettirir.) Kendisine ne uyku gelir ne de uyuklama. Göklerde ve yerde ne varsa hepsi O’nundur. İzni olmaksızın O’nun Katında şefaatte bulunacak kimdir? O, kullarının yaptıklarını ve yapacaklarını bilir. (Onlar ise) Dilediği kadarının dışında, O’nun ilminden hiçbir şeyi kavrayıp-kuşatamazlar. O’nun kürsüsü, bütün gökleri ve yeri kaplayıp-kuşatmıştır. Onların korunması O’na güç gelmez. O, pek Yücedir, pek büyüktür”
Daha sonra müezzin sırasıyla “Sübhanellah”, “Elhamdülillah” Ve “Allahu Ekber” der. Her bir tesbih 33 defa çekildikten sonra diğerine geçilir.
33 defa “Allahu Ekber” tesbihi de çekildikten sonra müezzin şu duayı okur:
“Lâ ilâhe illallâhu vahdehû lâ şerîke leh, lehül-mülkü ve lehül-hamdü ve hüve alâ külli şey’in kadîr.
Sübhâne rabbiye’l-aliyyil-a’le’l-vehhâb”
“Allah’tan başka ilah yoktur. Tek ilâh sadece O’dur. O’nun ortağı da yoktur. Bütün mülk O’na aittir. Bütün hamdü senalar O’nadır. O her şeye kadirdir.
Ey yüce ve ulu olan, karşılıksız ihsanda bulunan Allahım! Seni bütün noksan sıfatlardan uzak ve yüce tutarım”
Akabinde eller kaldırılıp dua edilir.